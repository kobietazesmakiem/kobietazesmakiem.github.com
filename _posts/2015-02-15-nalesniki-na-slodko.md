---
layout: post
title:  "http://kobieta-ze-smakiem.pl/?p=254"
categories: ['przepisy']
tags: ['dania-maczne', 'desery', 'inne', 'na-slodko', 'nalesniki', 'przepisy', 'sniadanie']
image: "http://kobieta-ze-smakiem.pl/?p=254"
---
Prosty i sprawdzony przepis na naleśniki to punkt obowiązkowy każdego domu. Ja proponuję naleśniki na słodko, cienkie i puszyste. Najlepiej smakują z prażonymi jabłkami, ulubionymi dżemami, waniliowym serkiem homogenizowanym lub twarożkiem na słodko. Można je posypać cukrem pudrem, polać słodką śmietanką lub miodem. Pozycja idealna na śniadanie lub deser. Przepis pozwala na przygotowanie około 15 naleśników o średnicy 20 cm.

[![nalesniki na slodko](http://kobieta-ze-smakiem.pl/wp-content/uploads/2015/02/nalesniki-na-slodko1-300x222.jpg)](http://kobieta-ze-smakiem.pl/wp-content/uploads/2015/02/nalesniki-na-slodko1.jpg)

 


**Składniki:**
* 2,5 szklanki mleka
* 2 jajka
* 2 szklanki mąki pszennej
* 3 łyżeczki cukru
* 1 łyżeczka cukru wanilinowego
* 1 łyżeczka proszku do pieczenia
* szczypta soli
* łyżka oleju


**Wykonanie:**

Jajka i mleko wlewamy do miski i mieszamy energicznie trzepaczką. Dodajemy mąkę i pozostałe sypkie składniki. Całość mieszamy na jednolitą, płynną i kremową masę, tak żeby nie było grudek mąki. Można się wspomóc blenderem lub mikserem, wtedy na pewno unikniemy grudek mąki.

Naleśniki smażymy na niedużej teflonowej patelni. Przed usmażeniem pierwszego naleśnika patelnię wysmarowujemy olejem. Kolejne naleśniki smażymy już bez tłuszczu. Każdego naleśnika smażymy z dwóch stron, aż brzegi się zrumienią.
[![nalesniki na slodko 2](http://kobieta-ze-smakiem.pl/wp-content/uploads/2015/02/nalesniki-na-slodko-2-300x222.jpg)](http://kobieta-ze-smakiem.pl/wp-content/uploads/2015/02/nalesniki-na-slodko-2.jpg)


Podajemy zrolowane lub złożone na cztery z ulubionymi dodatkami.

Smacznego!
    