---
date: "2015-04-16T00:00:00Z"
tags:
- beza
- ciasta-ciasteczka-desery
- desery
- na-slodko
- truskawki
title: Eaton mess
---
Eaton mess to jeden z deserów klasyków. Ja lubię go bardzo, ponieważ jest lekki i owocowy, a chrupiące beziki to dodatkowa gratka smakowa. Deser jest bardzo prosty do przyrządzenia, a wygląda tak, że ślinka cieknie.

**Składniki (na 4 porcje):**
* 0,5 kg świeżych truskawek
* 300 g śmietany kremówki (30%)
* 4 łyżki serka mascarpone
* 4 płaskie łyżki cukru pudru
* 4-5 garści bezików ([przepis](https://kobietazesmakiem.pl/beziki/ "przepis"))

**Wykonanie:**

Truskawki myjemy i pozbawiamy szypułek. Kilka z nich pozostawiamy do dekoracji (krojone w ćwiartki lub w całości). Pozostałe blendujemy lub rozgniatamy na gęsty mus, najlepiej blendować na niskiej prędkości żeby pozostały kawałeczki truskawek. Śmietanę ubijamy na sztywno, następnie dodajemy do niej stopniowo cukier puder i serek mascarpone. Następnie komponujemy deser dodając do niego warstwami: mus z truskawek, śmietanę z serkiem, beziki. W zależności od naczynia warstwy warto powtórzyć dwa lub trzy razy. Całość dekorujemy kawałkami truskawek i świeżą miętą.

Smacznego!
    