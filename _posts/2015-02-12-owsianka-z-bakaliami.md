---
layout: post
title:  Owsianka z bakaliami
categories: [przepisy]
tags: [dietetycznie, inne, owsianka, sniadanie, zdrowo]
image: assets/images/2015/02/owsianka.jpg
---
Pyszna, delikatna, pachnąca morelami, śliwkami i innymi bakaliami owsianka - królowa poranka. Idealna na początek dobrego dnia. Jest dość gęsta i bardzo pożywna. Najlepiej smakuje na ciepło. Zaspakaja nawet największy apetyt na długo. Porcja dla dwóch bardzo głodnych porankowiczów. Na zimno może też stanowić doskonałe i zdrowe drugie śniadanie w pracy.

**Składniki:**
* 3 szklanki mleka
* 10 łyżek otrębów owsianych
* 1,5 łyżki otrębów pszennych
* garść suszonych moreli
* garść suszonych śliwek
* garść mieszanki studenckiej (rodzynki, orzechy laskowe, migdały, orzechy nerkowca, itp.)
* pół łyżeczki cynamonu

**Wykonanie:**

Śliwki i morele kroimy na mniejsze paseczki i mieszamy z innymi bakaliami. Do garnka wlewamy mleko i powoli je podgrzewamy. Kiedy mleko się podgrzewa możemy do niego wsypać otręby i cynamon.  Owsiankę gotujemy cały czas ją mieszając, aż do wrzenia mleka. Następnie dodajemy do niej przygotowane wcześniej bakalie i całość mieszamy.  Tak przygotowaną owsiankę zdejmujemy z ognia i odstawiamy na kilka minut pod przykryciem, żeby wszystkie otręby nasiąknęły mlekiem, dzięki temu owsianka będzie gęsta i delikatna. Dla lepszego efektu wizualnego można posypać bakaliami wierzch owsianki.

Smacznego!
    