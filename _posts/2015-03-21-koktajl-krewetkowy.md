---
layout: post
title:  Koktajl krewetkowy
categories: [przepisy]
tags: [krewetki, na-slono, owoce-morza, przekaska, przepisy, przystawka, ryby-i-owoce-morza, salatki]
image: assets/images/2015/03/koktajl-krewetkowy.jpg
---
Koktajl z krewetek to jedno z dań, które najpierw je się oczami. Kieliszek na wysokiej nóżce, zieleń świeżej sałaty i piękne prążkowane krewetki tygrysie, sprawiają, że ślinka cieknie. Koktajl zawsze sprawdza się jako efektowny punkt wieczoru, a jego przygotowanie tak naprawdę jest bardzo proste, dlatego lubię ten przepis. Jest to wersja koktajlu krewetkowego z mocnym aromatycznym sosem z dodatkiem cebuli. Ostre smaki w ciekawy sposób podkręcają delikatność krewetek. Przekonajcie się sami - wystarczy 15 minut.
[![koktajl krewetkowy 2](http://kobieta-ze-smakiem.pl/wp-content/uploads/2015/03/koktajl-krewetkowy-2-222x300.jpg)](http://kobieta-ze-smakiem.pl/wp-content/uploads/2015/03/koktajl-krewetkowy-2.jpg)



 

**Składniki na 4 porcje:**
* 4 krewetki tygrysie świeże
* mix sałat z sałatą lodową (100-130g)
* 8 pomidorków koktajlowych
* 2 cebulki dymki
* 4 łyżki pikantnego keczupu
* 2 łyżki majonezu
* cytryna
* świeży koperek
* pieprz


**Wykonanie:**

Do garnka z wrząca wodą wrzucamy umyte krewetki (całe bez obierania). Do wody można wycisnąć sok z ćwiartki cytryny i wrzucić zużytą część cytryny, dzięki temu krewetki podczas gotowania nabiorą delikatnego aromatu. Krewetki gotujemy od 3 do 5 minut w zależności od wielkości. Po ugotowaniu krewetki osuszamy i lekko studzimy.

Kiedy krewetki się studzą możemy przygotować kieliszki na koktajl. Ja stosuję kieliszki do margarity, natomiast świetnie nadają się również kieliszki do martini (można je również spokojnie zastąpić małymi miseczkami). Do kieliszków dodajemy mix sałat (jeżeli ma duże elementy proponuję je delikatnie pociąć), kieliszek ma być cały wypełniony sałatą. Następnie przygotowujemy sos. Cebulkę kroimy w drobniutka kostkę, dodajemy do niej keczup i majonez oraz sok z ćwiartki cytryny. Całość doprawiamy pieprzem. Sos wykładamy na wierz przygotowanej sałaty.

Krewetki pozbawiamy główek, obieramy z pancerzy,  nacinamy grzbiet i usuwamy z niego ciemną żyłkę. w przygotowanych kielichach układamy krewetki tak żeby były lekko zanurzone w sosie. Podajemy z cytryną i świeżym koperkiem.

[av\_gallery ids='575,576,577' style='thumbnails' preview\_size='portfolio' crop\_big\_preview\_thumbnail='avia-gallery-big-crop-thumb' thumb\_size='featured\_large' columns='3' imagelink='lightbox' lazyload='avia\_lazyload' av\_uid='av-2k2aaq']

Smacznego!
    