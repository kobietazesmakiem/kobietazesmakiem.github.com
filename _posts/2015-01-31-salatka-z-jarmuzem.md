---
layout: post
title:  "Sałatka z jarmużem"
categories: ['przepisy']
tags: ['jarmuz', 'przepisy', 'salatka']
image: assets/images/1.jpg
---
Delikatna sałatka, lekko wykwintna, prosta w przygotowaniu i dzięki połączeniu różnych smaków wyjątkowa. Idealnie komponuje się z ciepłymi grzankami z kozim serem i sosem balsamico. Świetnie sprawdza się jako przystawka i jest całkiem prosta w przygotowaniu. Podane składniki to dwie duże porcje sałatki.

![](https://kobietazesmakiem.pl/wp-content/uploads/2015/01/salatka_jarmuz-222x300.jpg)

**Składniki:**
* jarmuż
* szpinak świeży
* jajka przepiórcze 6 sztuk
* szynka szwarcwaldzka 10 plastrów
* suszone pomidory (kilka)
* kiełki rzodkiewki
* bagietka
* twarożek kozi
* sól
* pieprz


**Sos balsamico:**
* 8 łyżek octu balsamicznego
* 1 łyżka miodu
* 1 łyżeczka soku malinowego


 [![salatka_jarmuz_1](http://kobieta-ze-smakiem.pl/wp-content/uploads/2015/01/salatka_jarmuz_1-222x300.jpg)](http://kobieta-ze-smakiem.pl/wp-content/uploads/2015/01/salatka_jarmuz_1.jpg)


**Przygotowanie:**

Jarmuż i szpinak ugotować na parze, aż będą al dente. Jajka ugotować na twardo (około 6 minut). Szynkę szwarcwaldzką poszarpać na mniejsze kawałki, suszone pomidory pokroić w paski. Na talerzach układać jarmuż ze szpinakiem, na to połówki jajek przepiórczych, kawałki szynki i pomidorów, na koniec posypać całość kiełkami.

Bagietkę pociąć, posmarować serkiem kozim i posypać świeżo mielonym pieprzem i solą. Zapiec w piekarniku około 10 minut (termoobieg 175 st. C).

Składniki sosu wymieszać do uzyskania jednolitej konsystencji dodać sól i pieprz do smaku. Sałatkę warto polać sosem tuż przed podaniem.

Smacznego!
    