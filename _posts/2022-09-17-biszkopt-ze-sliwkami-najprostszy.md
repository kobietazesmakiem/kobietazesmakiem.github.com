---
layout: post
title:  Biszkopt ze śliwkami najprostszy
categories: [przepisy]
tags: [ciasta]
---
Jeden z moich ulubionych przepisów na jesień kiedy w warzywniaku i na ryneczku jest sezon na pyszne śliwki węgierki. Jest banalnie prosty, robi się go super szybko, a jednocześnie jest super puszysty i przepyszny. Po prostu urok klasyki ;)

**Składniki:**
* 5-6 dużych śliwek
* 5 jajek (najlepiej L/XL)
* 1 szklanka cukru
* 2 szklanki mąki
* 1 płaska łyżeczka proszku do pieczenia
* 6 łyżek oliwy
* 3-4 krople migdałowego aromatu do ciast
* szczypta cynamonu (opcjonalnie)

**Wykonanie:**

Śliwki umyć, pokroić na ćwiartki. Jajka utrzeć z cukrem na puszystą masę, następnie dodać resztę składników i wszystko razem zmiksować do połączenia składników. Ciasto wylać na wyłożoną papierem formę (ja użyłam okrągłej o średnicy 28 cm wtedy ciasto jest wyższe, można też użyć klasycznej dużej prostokątnej). Na cieście ułożyć śliwki skórką w dół, całość obsypać delikatnie cynamonem. Włożyć do nagrzanego piekarnika, piec w temperaturze 160 st. C (termoobieg lub pieczenie góra+dół) aż uzyska złoty kolor (około 30 minut).

Smacznego!