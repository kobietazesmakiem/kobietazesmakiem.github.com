---
layout: post
title:  Rogaliki z nutellą
categories: [przepisy]
tags: [ciasta-ciasteczka-desery, ciastka, desery, drozdzowe, na-slodko, nutella, przepisy]
image: https://kobietazesmakiem.pl/wp-content/uploads/2015/04/rogaliki-z-nutella-11.jpg
---
Znikające rogaliki, czyli rogaliki drożdżowe z nutellą. Są delikatne i zaskakują czekoladowo - orzechowym słodkim wnętrzem. Ciasto to jedna z niecodziennych odmian ciasta drożdżowego, które wyrasta w lodówce. dzięki temu rogaliki maja cienkie ciasto i są niezwykle chrupkie. Jedna porcja to około 30 - 40 rogalików (w zależności od wielkości), taka ilość znika w jeden wieczór, więc można śmiało robić je z dwóch porcji.
![](https://kobietazesmakiem.pl/wp-content/uploads/2015/04/rogaliki-z-nutella-21-300x222.jpg)



**Składniki:**
* 500 g mąki
* 190 g margaryny
* 2 jajka
* 10 g świeżych drożdży
* 2 łyżki śmietany 18%
* 2 łyżki mleka
* 2 łyżki cukru
* szczypta soli
* nutella


**Wykonanie:**

Margarynę roztapiamy w garnuszku. Mąkę przesiewamy do miski (nie metalowej). Drożdże, śmietanę, mleko i cukier mieszamy razem w małej miseczce do uzyskania konsystencji płynnej śmietany.  Tak przygotowany zaczyn wlewamy do mąki. Następnie do całości dodajemy jajka i sól. Na koniec dodajemy rozpuszczoną, jeszcze ciepłą margarynę. Ciasto ugniatamy ręką napowietrzając je około 10 minut. Dobrze wyrobione ciasto powinno samo odchodzić od ręki. Ciasto przykrywamy ściereczką, żeby nie obeschło i wstawiamy do lodówki na około 2 godziny.

Po wyjęciu ciasta z lodówki dzielimy je na 4 lub 5 porcji (jeżeli preferujecie mniejsze rogaliki 5 porcji). Każdą z porcji rozwałkowujemy na cienki okrągły placek i dzielimy na osiem trójkątów. Na każdy z trójkącików nakładamy niepełną łyżeczkę nutelli i zwijamy formując rogaliki. Rogaliki układamy na wyłożonej papierem do pieczenia blasze i pozostawiamy do wyrośnięcia na około 15 minut. Rogaliki pieczemy 20 minut w piekarniku nagrzanym do 175 stopni C.

[av\_gallery ids='705,708,704' style='thumbnails' preview\_size='portfolio' crop\_big\_preview\_thumbnail='avia-gallery-big-crop-thumb' thumb\_size='featured\_large' columns='3' imagelink='lightbox' lazyload='avia\_lazyload' av\_uid='av-8og83']

Rogaliki można posypać delikatnie cukrem pudrem. Jeżeli nie macie pod ręką nutelli, można ją zastąpić powidłami lub ulubionym dżemem.

Smacznego!
    