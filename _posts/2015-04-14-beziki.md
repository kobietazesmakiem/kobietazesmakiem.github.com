---
layout: post
title:  "Beziki"
categories: ['przepisy']
tags: ['beza', 'ciasta-ciasteczka-desery', 'ciastka', 'desery', 'na-slodko', 'przepisy']
image: assets/images/1.jpg
---
Bezy to podchwytliwy deser. Na pozór banalnie proste składniki i kilka minut pracy. W rzeczywistości szanse na powodzenie są marne, jeżeli nie znamy kilku trików. Warto się jednak przyłożyć, ponieważ te małe skarby są słodkie i rozkoszne. Są delikatne, chrupkie i rozpływają się w ustach. Można je podawać solo jako ciasteczko na jeden kęs lub jako składnik większych deserów, jak np. [eaton mess](https://kobietazesmakiem.pl/eaton-mess/).
[![beziki 1](http://kobieta-ze-smakiem.pl/wp-content/uploads/2015/04/beziki-11-225x300.jpg)](http://kobieta-ze-smakiem.pl/wp-content/uploads/2015/04/beziki-11.jpg)



**Składniki:**


* 1 białko (rozmiar jajka L lub XL)
* 3 łyżki drobnego cukru


**Wykonanie:**

Białko ubijamy mikserem lub trzepaczką do uzyskania sztywnej piany (piana jest gotowa wtedy kiedy odwrócona do góry nogami nie ma prawa wypaść z naczynia). Następnie stopniowo dodajemy cukier cały czas miksując. Piana powinna być szklista, a po spróbowaniu odrobiny, cukier nie powinien być wyczuwalny na języku. Beziki formujemy za pomocą szprycy na wyłożonej papierem do pieczenia blasze. Pieczemy w temperaturze 120 stopni C przez 15-20 minut. Następnie przez 10 minut bezy trzymamy w wyłączonym piekarniku, po tym czasie drzwi piekarnika delikatnie uchylamy i suszymy bezę minimum 3 godziny (a najlepiej cała noc).
[![beziki](http://kobieta-ze-smakiem.pl/wp-content/uploads/2015/04/beziki1-300x225.jpg)](http://kobieta-ze-smakiem.pl/wp-content/uploads/2015/04/beziki1.jpg)


5 sekretów udanej bezy:


1. Białka ubijamy z misce szklanej lub metalowej, nigdy plastikowej ponieważ taka może utrzymywać na powierzchni tłuszcz przez co białko się nie ubije. Miska musi być czysta i osuszona.
2. Białko musi być idealnie czyste, to znaczy pozbawione jakichkolwiek elementów żółtka. Jeżeli używamy więcej niż jednego białka, warto kolejne białka wbijać najpierw do szklanki, co pozwoli uniknąć zmarnowania kilku jajek jedną wpadką z żółtkiem.
3. Pod dodaniu cukru do piany z białek, warto uzbroić się w cierpliwość i dobrze rozmieszać cukier. Cukier nie może być wyczuwalny z masie bezowej.
4. Bezę możecie piec na dwa sposoby: dla cierpliwych i dla niecierpliwych. Te dla cierpliwych będą białe, ponieważ należy je piec około 1 do 1,5  godziny (w zależności od wielkości bezików) w temperaturze 80 - 90 stopni C. Te dla niecierpliwych będą lekko złote, ze względu na karmelizowanie się cukru. Tę wersje pieczemy 15-20 minut w temperaturze 120 stopni C.
5. Każdą bezę należy dobrze dosuszyć. Najlepiej po pieczeniu lekko uchylić piekarnik i zostawić tak bezy na 8 do 12 godzin. dzięki temu będą chrupiące również w środku


Mam nadzieję, że 5 tajników bezy idealnej będzie dla was pomocne.

Smacznego!

[av\_masonry\_gallery ids='733,732' caption\_elements='none' caption\_styling='' caption\_display='always' size='fixed' orientation='' image\_size='masonry' gap='1px' columns='2' av-desktop-columns='' av-medium-columns='' av-small-columns='' av-mini-columns='' items='24' paginate='none' color='' custom\_bg='' animation='active' animation\_duration='' animation\_custom\_bg\_color='' animation\_custom\_bg\_color\_multi\_list='' animation\_z\_index\_curtain='100' overlay\_fx='active' container\_links='active' link\_dest='' lightbox\_text='' img\_scrset='' lazy\_loading='disabled' id='' custom\_class='' template\_class='' av\_uid='av-6ul3v' sc\_version='1.0']
    