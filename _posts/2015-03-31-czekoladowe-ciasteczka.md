---
layout: post
title:  "http://kobieta-ze-smakiem.pl/?p=638"
categories: ['przepisy']
tags: ['ciasta-ciasteczka-desery', 'ciastka', 'czekolada', 'desery', 'na-slodko', 'przepisy']
image: "http://kobieta-ze-smakiem.pl/?p=638"
---
Długo poszukiwałam smaku prawdziwej słodko gorzkiej czekolady, a właściwie jej niewytłumaczalnej głębi. Z pomocą przyszła mi guru gotowania z miłością i pasją czyli Nigella. jej przepis na absolutnie czekoladowe ciasteczka podbił moje serce (z książki Nigella Expresowo). Ciasteczka są rozchwytywane, a jedynym śladem po nich są okruchy w kącikach ust. To chyba najlepsza recenzja. Z kawą smakują dobrze, ale z mlekiem... rozkosz dla podniebienia i powrót do czasów dzieciństwa gratis.
 [![ciasteczka czekoladowe 2](http://kobieta-ze-smakiem.pl/wp-content/uploads/2015/03/ciasteczka-czekoladowe-2-300x222.jpg)](http://kobieta-ze-smakiem.pl/wp-content/uploads/2015/03/ciasteczka-czekoladowe-2.jpg)



**Składniki:**
* 125 gorzkiej czekolady (prawdziwej z dużą zawartością miazgi kakaowej min 80%)
* 150 g mąki tortowej
* 125 g masła (miękkiego)
* 75 g drobnego cukru
* 50 g cukru trzcinowego
* 30 g kakao
* 1 jajko
* 1 łyżeczka cukru wanilinowego
* 1 łyżeczka sody
* pół łyżeczki soli
* płatki czekoladowe (3 łyżki)


**Wykonanie:**

W małej misce mieszamy sypkie składniki, czyli mąkę, kakao, cukier wanilinowy, sodę i sól. W większej misce ucieramy mikserem masło z cukrami drobnym i trzcinowym na gładką masę. Czekoladę rozpuszczamy na parze, aż będzie płynna. Do masy maślanej dodajemy płynną czekoladę cały czas mieszając. Następnie do masy wbijamy jajko i stopniowo dodajemy sypkie składniki. Masa będzie bardzo gęsta i plastyczna. Na koniec dodajemy płatki czekoladowe i delikatnie mieszamy całość łyżką. Ciasteczka układamy łyżką na blasze wyłożonej papierem do pieczenia (nie rozpłaszczamy ciasteczek żeby były kruche) zachowując odległość około 4 cm od siebie, bo ciasteczka lubią rosnąć. Pieczemy około 16-20 minut do suchego patyczka w piekarniku rozgrzanym do temperatury 175 stopni C. Po upieczeniu ciasteczka studzimy na blasze około 5 minut, następnie przekładamy na kratkę żeby wystygły całkowicie i stwardniały.

[av\_gallery ids='643,642,640' style='thumbnails' preview\_size='portfolio' crop\_big\_preview\_thumbnail='avia-gallery-big-crop-thumb' thumb\_size='featured\_large' columns='3' imagelink='lightbox' lazyload='avia\_lazyload' av\_uid='av-7bmgm']

Ciasteczka sa bardzo kruche i czekoladowe.

Smacznego!

 
    