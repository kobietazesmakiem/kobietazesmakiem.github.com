---
layout: post
title:  "http://kobieta-ze-smakiem.pl/?p=616"
categories: ['przepisy']
tags: ['filet-z-kurczaka', 'miesa', 'obiad', 'prosciutto', 'przepisy', 'suszone-pomidory']
image: "http://kobieta-ze-smakiem.pl/?p=616"
---
Przepis na ratunkowy, błyskawiczny i pyszny obiad to skarb dla każdej zapracowanej osoby. Przygotowanie pysznych roladek z kurczaka, z suszonymi pomidorami zawijanych w prosciutto trwa mniej czasu niż dowóz pizzy, stąd warto dodać ten przepis do listy ekspresowych obiadów. Dzięki prosciutto roladka z piersi kurczaka jest soczysta i aromatyczna, a ekstra dodatki w postaci konfitury z czerwonej cebuli i suszonych pomidorów zdecydowanie podkręcają smak całości. Jeżeli nie macie konfitury z cebuli możecie dodać po prostu niewielką ilość świeżej pokrojonej w kostkę cebuli.
![](https://kobietazesmakiem.pl/wp-content/uploads/2015/03/roladka-z-kurczaka-w-prosciutto-2-300x222.jpg)



**Składniki:**
* 2 piersi z kurczaka
* 10 - 12 plastrów prosciutto
* 3-4 łyżki konfitury z czerwonej cebuli ([przepis](https://kobietazesmakiem.pl/konfitura-z-czerwonej-cebuli/ "przepis"))
* 10-12 kawałków suszonych pomidorów w olej
* olej z suszonych pomidorów
* sól
* pieprz


**Wykonanie:**

Piersi z kurczaka myjemy, osuszamy i pozbawiamy tłuszczyku. Następnie porcjujemy je na mniejsze kawałki (np. grubą pierś dzielimy na pół, tak żeby kawałki miały szansę się dopiec). Piersi przyprawiamy solą i pieprzem. Następnie na każdy z kawałków wykładamy cienką warstwę konfitury z cebuli. Na konfiturę układamy kawałki pomidorów. Każdy kawałek owijamy w plastry prosciutto. Na patelni rozgrzewamy olej z pomidorów. Roladki pieczemy z każdej strony aż kurczak będzie dopieczony w środku (od 5 do 7 minut na każdej ze stron na średnim ogniu powinno wystarczyć). Roladki serwujemy gorące w towarzystwie świeżej sałatki.

Smacznego!

[av\_masonry\_gallery ids='1358,1356,1357' caption\_elements='none' caption\_styling='' caption\_display='always' size='fixed' orientation='' image\_size='masonry' gap='1px' columns='3' av-desktop-columns='' av-medium-columns='' av-small-columns='' av-mini-columns='' items='24' paginate='none' color='' custom\_bg='' animation='active' animation\_duration='' animation\_custom\_bg\_color='' animation\_custom\_bg\_color\_multi\_list='' animation\_z\_index\_curtain='100' overlay\_fx='active' container\_links='active' link\_dest='' lightbox\_text='' img\_scrset='' lazy\_loading='disabled' id='' custom\_class='' template\_class='' av\_uid='av-2z872t' sc\_version='1.0']
    