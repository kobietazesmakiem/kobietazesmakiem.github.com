---
layout: post
title:  "Pieczone zielone szparagi"
categories: ['przepisy']
tags: ['dodatki', 'na-slono', 'obiad', 'przepisy', 'szparagi', 'wege']
image: assets/images/1.jpg
---
Wiosna to sezon na szparagi. Pojawiają się i kuszą z półek na straganach i w marketach. To świetny czas na ich przyrządzenie, zwłaszcza, że od czasów starożytnych przypisuje się im różne właściwości lecznicze. Ale nie to jest najważniejsze, najważniejsze, że takie właśnie świeże wiosenne szparagi są najpyszniejsze. Poza klasycznymi szparagami gotowanymi w wodzie lub na parze, serwowanymi z zasmażką z bułki tartej, warto je również upiec i wychodzą rewelacyjne. Ten przepis to wersja dla wielbicieli czosnku i aromatycznych olejów. Tak upieczone szparagi będą świetnym dodatkiem np. do grillowanego kurczaka lub pieczonego łososia.
![](https://kobietazesmakiem.pl/wp-content/uploads/2015/04/zielone-szparagi-pieczone-222x300.jpg)



**Składniki:**
* 500 g świeżych zielonych szparagów
* 1/3 szklanki oliwy z oliwek
* 1 łyżka oleju rydzowego
* 1 łyżka oleju z orzechów włoskich
* 3 ząbki czosnku
* 1 czerwona papryczka chili
* sól, pieprz


**Wykonanie**

Szparagi myjemy, odcinamy twarde zdrewniałe końcówki i obieramy twardą skórkę z wysokości około 1/3. Osuszone szparagi rozkładamy na blasze do pieczenia. Czosnek obieramy, a z papryczki usuwamy nasiona. Oliwę i oleje wlewamy do blendera, dodajemy czosnek i papryczkę. Całość blendujemy i tak przygotowanym sosem polewamy szparagi na całej ich długości. Następnie dodatkowo szparagi oprószamy delikatnie solą i pieprzem, najlepiej świeżo mielonym.   Szparagi pieczemy pod przykryciem (np. z folii aluminiowej) w piekarniku rozgrzanym do temperatury 200 stopni C od 20 do 30 minut. Po 20 minutach powinny być delikatnie al dente, a po 30 będą mięciutkie, więc wybierzmy czas pieczenia wg własnego gustu. Serwujemy na gorąco.

[av\_gallery ids='809,810,808' style='thumbnails' preview\_size='portfolio' crop\_big\_preview\_thumbnail='avia-gallery-big-crop-thumb' thumb\_size='featured\_large' columns='3' imagelink='lightbox' lazyload='avia\_lazyload' av\_uid='av-anebj']

Smacznego!
    