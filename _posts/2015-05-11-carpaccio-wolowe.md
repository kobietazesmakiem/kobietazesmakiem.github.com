---
layout: post
title:  Carpaccio wołowe
categories: [przepisy]
tags: [carpaccio, miesa, na-slono, poledwica, przekaska, przepisy, przystawka, przystawki, wolowina]
image: assets/images/2015/05/carpaccio-wolowe.jpg
---
Prosta i jednocześnie wykwintna przystawka dla prawdziwych mięsożerców czyli carpaccio z polędwicy wołowej. Z carpaccio jest podobnie jak z tatarem, o jego smaku decydują dwa czynniki świeże mięso i dodatki. Carpaccio nie wyobrażam sobie bez cytryny, oliwy z oliwek, świeżego pieprzu i soli morskiej. Co do pozostałych składników to kwestia gustu - w tym wydaniu stawiam na sery. Całość tworzy świetną delikatną przystawkę.
![](assets/images/2015/05/carpaccio-wolowe-2-300x222.jpg)


**Składniki:**
* 100 g polędwicy wołowej surowej w plastrach
* 3 łyżki starego sera (zielony np. gouda z pesto)
* 2 łyżki startego parmezanu
* łyżka oliwy z oliwek
* sok z 1/8 cytryny
* świeżo mielone: sól morska i pieprz


**Wykonanie:**

Oczywiście polecam świeżą polędwicę prosto od rzeźnika. W zaprzyjaźnionym sklepie można od razu poprosić o pokrojenie na plasterki ok. 1-2 mm. Jeżeli się nie uda - bez obaw wystarczy, że polędwicę zawiniemy w folię spożywczą formując okrągły wałeczek i głęboko zamrozimy - wtedy sami bez problemu uzyskamy cienkie plasterki polędwicy. Plastry polędwicy układamy na talerzu, skrapiamy oliwą z oliwek i sokiem z cytryny, następnie za pomocą młynków obsypujemy delikatnie świeżo mielonym pieprzem i solą. Na tak przygotowaną polędwicę ścieramy drobniutko zielony ser i parmezan. Serwujemy z pieczywem i oliwą z oliwek.

[av\_gallery ids='848,849,847' style='thumbnails' preview\_size='portfolio' crop\_big\_preview\_thumbnail='avia-gallery-big-crop-thumb' thumb\_size='featured\_large' columns='3' imagelink='lightbox' lazyload='avia\_lazyload' av\_uid='av-3a0cuj']

Smacznego!
    