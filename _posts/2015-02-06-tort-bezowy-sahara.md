---
layout: post
title:  Tort bezowy Sahara
categories: [przepisy]
tags: [ciasta-ciasteczka-desery, przepisy, tort, tort-bezowy]
image: assets/images/2015/02/Tort-bezowy-Sahara.jpg
---
Tort nietuzinowy. Swoim smakiem zaskakuje nawet najbardziej wymagające podniebienia. Jest bardzo słodki, ale w tym właśnie jest jego urok! Jego nazwa pochodzi od koloru bezy, która dzięki zastosowaniu cukru trzcinowego ma piękny piaskowy kolor.

[![Tort bezowy Sahara](http://kobieta-ze-smakiem.pl/wp-content/uploads/2015/02/Tort-bezowy-Sahara-300x222.jpg)](http://kobieta-ze-smakiem.pl/wp-content/uploads/2015/02/Tort-bezowy-Sahara.jpg)

 


**Składniki:**
* 10 białek
* 300 g cukru trzcinowego
* łyżeczka octu spirytusowego
* szczypta soli
* kajmak (mała puszka lub połowa zwykłej)
* 250 g serka mascarpone
* 300 ml śmietanki kremówki
* tabliczka gorzkiej czekolady (90 g)
* garść orzechów włoskich
* garść suszonych moreli
* garść suszonych daktyli


**Wykonanie:**

Białka ubijamy na sztywno ze szczyptą soli. Następnie dodajemy ocet i miksujemy dodając stopniowo cukier. Na dwóch blachach rozkładamy papier do pieczenia i odrysowujemy na nich okręgi o średnicy około 28 cm. Masę bezowa rozkładamy na przygotowane blachy, formując z niej dwa odrysowane wcześniej okręgi. Bezę pieczemy w rozgrzanym do 150 st. C piekarniku około 10 minut. Następnie zmniejszamy temperaturę do 120 st. C i pieczemy dalej 100 minut. Lekko uchylamy piekarnik i trzymamy bezę do całkowitego wysuszenia około 3 godzin. Beza powinna być chrupiąca z zewnątrz i lekko wilgotna w środku.

Wszystkie bakalie kroimy w grubszą kostkę, jeżeli daktyle mają pestki to oczywiście najpierw się ich pozbywamy. Kajmak miksujemy z serkiem mascarpone. Ubijamy śmietankę w osobnej misce. Następnie do masy z kajmakiem dodajemy stopniowo po łyżce ubitej śmietany i delikatnie mieszamy krem łyżką. Do tak przygotowanego kremu dodajemy pokrojone bakalie i delikatnie mieszamy do połączenia.

[![Tort bezowy Sahara 2](http://kobieta-ze-smakiem.pl/wp-content/uploads/2015/02/Tort-bezowy-Sahara-2-300x222.jpg)](http://kobieta-ze-smakiem.pl/wp-content/uploads/2015/02/Tort-bezowy-Sahara-2.jpg)

Następnie formujemy nasz tort. Na blat bezowy wykładamy cały krem. Następnie polewamy  krem roztopioną na parze czekoladą i przykrywamy drugim blatem bezowym.

Smacznego!
    