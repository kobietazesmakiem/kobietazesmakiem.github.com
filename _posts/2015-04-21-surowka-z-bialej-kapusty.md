---
layout: post
title:  Surówka z białej kapusty
categories: [przepisy]
tags: [dodatki, kapusta, na-slono, przepisy, surowki, wege]
image: assets/images/2015/04/surowka-z-bialej-kapusty-1.jpg
---
Kiedy kończy się zima, a trawa zaczyna się zielenić nasz organizm domaga się witamin. Wtedy też warto zamienić gotowane i duszone warzywa, na świeże surówki, które będą świetnym dodatkiem do obiadu. Ta wersja surówki z młodej białej kapusty swoja kompozycję zawdzięcza głównie koperkowi i oliwie z oliwek. Surówka jest jednocześnie lekko chrupiąca i delikatna, a do tego super prosta i błyskawiczna do wykonania.
![](assets/images/2015/04/salatka-z-bialej-kapusty-2-300x222.jpg)



**Składniki:**


* 1/2 średniej młodej kapusty
* 1 duża marchewka
* 1 duże jabłko
* 1/2 pęczka świeżego koperku
* 4 łyżki oliwy z oliwek
* sól, pieprz


**Wykonanie:**

Kapustę szatkujemy na drobne paseczki. Marchewkę i jabłko obieramy, a następnie ścieramy na tarce i dodajemy do kapusty. Koperek siekamy drobno i dodajemy do całości. Surówkę doprawiamy do smaku solą i pieprzem, a następnie polewamy oliwą. Jeżeli chcemy, żeby surówka była bardzo chrupiąca doprawiamy i polewamy ją oliwą tuż przed podaniem.

[av\_gallery ids='757,756,755' style='thumbnails' preview\_size='portfolio' crop\_big\_preview\_thumbnail='avia-gallery-big-crop-thumb' thumb\_size='featured\_large' columns='3' imagelink='lightbox' lazyload='avia\_lazyload' av\_uid='av-9lbwq']

Smacznego!
    