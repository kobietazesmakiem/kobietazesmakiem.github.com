---
layout: post
title:  Kurczak curry - potrawka z ryżem
categories: [przepisy]
tags: [curry, danie-glowne, kolacja, miesa, na-slono, orientalnie, piers-z-kurczaka, przepisy, ryz]
image: assets/images/2015/05/kurczak-curry.jpg
---
Danie z cyklu szybkie i sycące. Jeżeli tylko lubicie curry to danie jest dla Was. Kurczak, odrobina warzyw, ryż i bardzo dużo curry to właśnie to danie. Pyszne na gorąco, świetnie sprawdzi się również jako a'la sałatka na zimno. Kurczak curry wykarmi zarówno głodną rodzinę jak i nie spodziewanych gości.
![](assets/images/2015/05/kurczak-curry-1-300x225.jpg)



**Składniki:**


* 500 g piersi z kurczaka
* ryż długoziarnisty 200 g
* 1 duża cebula
* 1 pietruszka
* 2 marchewki
* 1 puszka kukurydzy
* 20 g curry
* sól i pieprz
* oliwa z oliwek do smażenia


**Wykonanie**

Ryż gotujemy w osolonej wodzie wg przepisu na opakowaniu. Ryż powinien być dobrze ugotowany. Pietruszkę i marchewkę obieramy i ścieramy na tarce (na grubych oczkach). Cebulę kroimy w kostkę. Oliwę z oliwek rozgrzewamy w garnku o szerokim dnie i smażymy na niej cebulę. Kiedy cebula się zeszkli dodajemy do niej starte warzywa. Warzywa podsmażamy razem 5 minut, następnie podlewamy 1/4 szklanki wody i dusimy. Kurczaka kroimy w kostkę i dodajemy do duszących się warzyw. Kiedy warzywa będą miękkie a kurczak uduszony, do garnka dodajemy ugotowany ryż, odsączoną z zalewy kukurydzę i curry. Całość mieszamy, doprawiamy do smaku solą i pieprzem i podsmażamy około 10 minut cały czas mieszając, ponieważ ryż lubi się przypalić. Serwujemy na gorąco.

Smacznego!

[av\_masonry\_gallery ids='1383,1384,866' caption\_elements='none' caption\_styling='' caption\_display='always' size='fixed' orientation='' image\_size='masonry' gap='1px' columns='3' av-desktop-columns='' av-medium-columns='' av-small-columns='' av-mini-columns='' items='24' paginate='none' color='' custom\_bg='' animation='active' animation\_duration='' animation\_custom\_bg\_color='' animation\_custom\_bg\_color\_multi\_list='' animation\_z\_index\_curtain='100' overlay\_fx='active' container\_links='active' link\_dest='' lightbox\_text='' img\_scrset='' lazy\_loading='disabled' id='' custom\_class='' template\_class='' av\_uid='av-ugcg' sc\_version='1.0']
    