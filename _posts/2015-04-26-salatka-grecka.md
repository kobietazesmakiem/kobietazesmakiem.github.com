---
layout: post
title:  Sałatka grecka
categories: [przepisy]
tags: [na-slono, przekaska, przepisy, przystawka, przystawki, salatki, wege]
image: assets/images/2015/04/salatka-grecka-2.jpg
---
Sałatkowy klasyk, czyli sałatka grecka. Pewnie prawdziwy Grek zrobiłby niemałą awanturę, że taka wersję sałatki nazywam klasyczną, ponieważ w Grecji w sałatce tej nigdy nie znajdzie się sałaty. Niestety ja jestem wierną fanką spolszczonej wersji sałatki i taka najbardziej mi odpowiada. Sałatka fajna, lekka i mocnymi akcentami cebuli i oliwek. Świetnie sprawdza się jako przekąska, albo dodatek do grilla. Z podanych składników wychodzi porcja na ok 4 osób.
![](assets/images/2015/04/salatka-grecka-1-300x222.jpg)



**Składniki:**


* mix sałat
* 1 duży pomidor
* 1 średni ogórek
* 1 mała czerwona cebula
* 3 garści czarnych oliwek
* ser feta (opakowanie 270 g)
* oregano (świeże lub suszone)
* sól, pieprz
* sok z 1/4 cytryny
* 1/4 szklanki oliwy z oliwek


**Wykonanie:**

Sałatę wykładamy do dużej miski. Pomidora kroimy w kostkę, a ogórka w półplasterki. Cebulę obieramy i kroimy w półokręgi. Warzywa dodajemy do sałaty. Oliwki kroimy na połówki, a ser feta w kostkę i również dodajemy do sałatki. Wszystkie składniki delikatnie mieszamy.

Oliwę z oliwek mieszamy z sokiem z cytryny doprawiamy do smaku solą i pieprzem oraz dodajemy oregano (świeże posiekane lub suszone). Sałatkę polewamy sosem tuż przed podaniem.

[av\_gallery ids='781,782,783' style='thumbnails' preview\_size='portfolio' crop\_big\_preview\_thumbnail='avia-gallery-big-crop-thumb' thumb\_size='featured\_large' columns='3' imagelink='lightbox' lazyload='avia\_lazyload' av\_uid='av-7d5cs']

Smacznego!
    