---
layout: post
title:  "Orientalne pałki z kurczaka na miętowo-imbirowym ryżu"
categories: ['przepisy']
tags: ['danie-glowne', 'kolacja', 'kurczak', 'miesa', 'na-slono', 'orientalnie', 'przepisy']
image: assets/images/1.jpg
---
Szybkie i smaczne danie na obiad pobudzające kubki smakowe. Orientalnie przyprawione podudzia z kurczaka idealnie komponują się z delikatnym i orzeźwiającym ryżem. Kurczak jest soczysty i aromatyczny dzięki orientalnej marynacie. Polecam dla wielbicieli smaków Azji i nie tylko.

![](https://kobietazesmakiem.pl/wp-content/uploads/2016/01/orientalne-palki-2-300x228.jpg)
#### **Składniki:**


* 1 kg świeżych podudzi z kurczaka (pałek)
* 200 g ryżu długoziarnistego
* kawałek świeżego imbiru (około 3 cm)
* garść świeżej mięty
* łyżka masła


#### **Składniki marynaty**:


* 2 łyżki oleju sezamowego
* 1 łyżka sosu teriyaki
* 1 łyżka ciemnego sosu sojowego
* sok z połowy limonki
* kawałek świeżego imbiru (około 3 cm) - starty na tarce
* łyżeczka kurkumy
* łyżeczka tłuczonych ziaren kolendry
* pół łyżeczki kardamonu
* pół łyżeczki soli morskiej
* 1/4 łyżeczki pieprzu chili cayenne


Wszystkie składniki marynaty mieszamy ze soba w misce. Pałki z kurczaka myjemy i osuszamy, a następnie dodajemy do marynaty. Kurczak powinien się marynować co najmniej 2 godziny, ale najlepszy jest jeżeli pozostawimy go w marynacie na całą noc. Po marynowaniu, podudzia pieczemy w rękawie 40 minut w piekarniku nagrzanym do 200 stopni C.

Imbir obieramy i kroimy w kosteczkę. Ryż gotujemy wg przepisu na opakowaniu, przy czym do wody poza solą dodajemy dodatkowo posiekany imbir, który podczas gotowania nada ryżowi odpowiedniego aromatu. Po ugotowaniu ryż mieszamy z masłem i świeżo posiekaną miętą.

Całość serwujemy na gorąco, polewając kurczaka sosem, który powstał podczas pieczenia. Wszystko warto posypać świeżą miętą.

[av\_masonry\_gallery ids='1394,911' caption\_elements='none' caption\_styling='' caption\_display='always' size='fixed' orientation='' image\_size='masonry' gap='1px' columns='2' av-desktop-columns='' av-medium-columns='' av-small-columns='' av-mini-columns='' items='24' paginate='none' color='' custom\_bg='' animation='active' animation\_duration='' animation\_custom\_bg\_color='' animation\_custom\_bg\_color\_multi\_list='' animation\_z\_index\_curtain='100' overlay\_fx='active' container\_links='active' link\_dest='' lightbox\_text='' img\_scrset='' lazy\_loading='disabled' id='' custom\_class='' template\_class='' av\_uid='av-xgqp' sc\_version='1.0']

Smacznego!
    