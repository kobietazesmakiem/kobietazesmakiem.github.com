---
layout: post
title:  Krem z białych szparagów z łososiem
categories: [przepisy]
tags: [losos, na-slono, przepisy, przystawka, przystawki, ryby-i-owoce-morza, szparagi, zupa, zupa-krem, zupy]
image: https://kobietazesmakiem.pl/wp-content/uploads/2015/05/IMG_20150513_194104.jpg
---
Sezon na szparagi to najlepszy czas na klasyki gatunku ze szparagami w roli głównej. Tym razem proponuję klasyczny krem ze szparagów z wędzonym łososiem. Delikatny kremowy o posmaku masła i śmietanki. Pyszny i lekki - świetna przystawka.
![](https://kobietazesmakiem.pl/wp-content/uploads/2015/05/IMG_20150513_194141-300x225.jpg)



**Składniki:**
* 500 g białych szparagów
* 2 cebule
* 1 litr bulionu drobiowego
* 300 ml śmietanki kremówki
* 50 g masła
* 100 g wędzonego łososia
* pietruszka
* sól, pieprz


**Wykonanie**

Szparagi myjemy, okrawamy zdrewniałe końcówki i obieramy je z twardej skórki (na długości około 2/3 od podstawy), następnie kroimy na 3-4 centymetrowe kawałki. Cebulę kroimy w kostkę i podsmażamy na maśle w garnku. Kiedy cebula się lekko zeszkli dodajemy do niej pokrojone szparagi. Szparagi z cebulą dusimy na maśle około 10 minut, a następnie zalewamy gorącym bulionem. Całość gotujemy aż szparagi będą miękkie. Kilka kawałków szparagów można odłożyć do dekoracji. Wszystko razem blendujemy na krem i dodajemy śmietankę, doprawiamy do smaku solą i pieprzem, doprowadzamy do wrzenia i gotujemy tak około 5 minut do połączenia smaków. Na talerzu układamy łososia, zalewamy gorącym kremem, dodajemy kawałki szparagów i dekorujemy całość posiekaną natką pietruszki.

[av\_gallery ids='859,860,861' style='thumbnails' preview\_size='portfolio' crop\_big\_preview\_thumbnail='avia-gallery-big-crop-thumb' thumb\_size='featured\_large' columns='3' imagelink='lightbox' lazyload='avia\_lazyload' av\_uid='av-8rspu']

Smacznego!
    