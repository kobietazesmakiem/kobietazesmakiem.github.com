---
layout: post
title:  Sałatka z brokułem i jajkiem
categories: [przepisy]
tags: [brokul, dietetycznie, jajka, na-slono, przekaska, przepisy, przystawka, przystawki, salatki, wege]
image: https://kobietazesmakiem.pl/wp-content/uploads/2015/05/salatka-brokulowa.jpg
---
Błyskawicznie i zdrowo, czyli sałatka z brokułem i jajkiem z pysznymi dodatkami: prażonymi płatkami migdałów, parmezanem oraz jogurtowym dresingiem. Sałatkę robi się super szybko, po powrocie do domu można wrzucić do garnka brokuła i jajka, a skomponowanie samej sałatki to dosłownie 5 minut. Sałatka z brokułem i jajkiem ma jeszcze jedną wielką zaletę -  jest lekka i dietetyczna. Możemy ją zjeść od razu na świeżo lub spakować w pojemnik np. do pracy. Polecam dbającym o linię.

 
![](https://kobietazesmakiem.pl/wp-content/uploads/2015/05/salatka-brokulowa-300x225.jpg)



**Składniki:**


* 500 g brokuła
* 3 jajka
* garść płatków migdałów
* 50 g parmezanu
* szklanka jogurtu naturalnego
* sól i pieprz


**Wykonanie:**

Jajka gotujemy na twardo, studzimy, obieramy i kroimy na ćwiartki. Brokuła myjemy, dzielimy na różyczki i wrzucamy do wrzącej wody, wodę delikatnie solimy i gotujemy brokuła około 5 - 7 minut (powinien być al dente). Następnie brokuła hartujemy zimną wodą i odsączamy.  Płatki migdałów podsmażamy na suchej patelni na złoty kolor. Następnie komponujemy sałatkę. Na talerzu lub w misce układamy brokuła na przemian z kawałkami jaka, całość posypujemy prażonymi migdałami i ściętymi obieraczką do warzyw kawałkami parmezanu. Jogurt mieszamy z 1/2 łyżeczki soli i 1/5 łyżeczki mielonego pieprzu. Sałatkę możemy polać dresingiem od razu lub serwować go osobno.

[av\_masonry\_gallery ids='872,1385' caption\_elements='none' caption\_styling='' caption\_display='always' size='fixed' orientation='' image\_size='masonry' gap='1px' columns='2' av-desktop-columns='' av-medium-columns='' av-small-columns='' av-mini-columns='' items='24' paginate='none' color='' custom\_bg='' animation='active' animation\_duration='' animation\_custom\_bg\_color='' animation\_custom\_bg\_color\_multi\_list='' animation\_z\_index\_curtain='100' overlay\_fx='active' container\_links='active' link\_dest='' lightbox\_text='' img\_scrset='' lazy\_loading='disabled' id='' custom\_class='' template\_class='' av\_uid='av-1tus98' sc\_version='1.0']

Smacznego!
    