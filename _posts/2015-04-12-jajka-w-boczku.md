---
layout: post
title:  Jajka w boczku
categories: [przepisy]
tags: [boczek, inne, jajka, przepisy, przystawka, przystawki, sniadanie]
image: assets/images/2015/04/jajka-w-boczku-2.jpg
---
Śniadanie definiuje nasz dzień, daje siłę i energię. Ważne żeby śniadanie zachęcało do rozpoczęcia świetnego dnia. Kiedy na zewnątrz zaczyna się wiosna a weekend wita słońce, warto zacząć taki dzień apetycznie i nietuzinkowo. Stąd pomysł na jajka w boczku ze szczypiorkiem i mozzarellą. Kiedy podpiekamy je w piekarniku dom wypełnia się aromatem szczypiorku i boczku, mniam. Są pyszne i świetnie komponują się z wiosennymi warzywami oraz świeżym chlebem.
![](assets/images/2015/04/jajka-w-boczku-1-300x225.jpg)



**Składniki (na 4 porcje):**


* 4 jajka
* 8 plastrów boczku (najlepiej wędzonego parzonego)
* szczypior z jednej dymki
* 50 g mozzarelli
* sól i pieprz
* oliwa do wysmarowania foremek


**Wykonanie:**

Foremki do muffinek lub kokilki wysmarowujemy odrobiną oliwy. Następnie każdą wykładamy dwoma kawałkami boczku, tak żeby utworzyły miseczkę dla jajka. Następnie siekamy szczypiorek i kroimy w kosteczkę mozzarellę. Do każdej z foremek na boczek wykładamy posiekane składniki. Następnie wbijamy jajka, szczególnie uważając żeby żółtka pozostały całe. Całość pieczemy pod przykryciem (najlepiej z folii aluminiowej) w piekarniku nagrzanym do 175 stopni C. Pieczenie powinno trwać około 15-20 minut, warto jednak po prostu obserwować jajka. Powinny mieć ścięte białko i jeszcze płynne żółtko, a w międzyczasie pysznie przypiecze się boczek. Jajka warto serwować ze świeżym pieczywem i sałatką z wiosennych warzyw.

[av\_gallery ids='721,720,719' style='thumbnails' preview\_size='portfolio' crop\_big\_preview\_thumbnail='avia-gallery-big-crop-thumb' thumb\_size='featured\_large' columns='3' imagelink='lightbox' lazyload='avia\_lazyload' av\_uid='av-9yola']

Smacznego!
    