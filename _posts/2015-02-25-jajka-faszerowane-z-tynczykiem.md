---
layout: post
title:  Jajka faszerowane z tyńczykiem
categories: [przepisy]
tags: [dietetycznie, dukan, inne, jajka, przekaska, przepisy, przystawka, tunczyk]
image: assets/images/2015/02/jajka-faszerowane.jpg
---
Jajka faszerowane to zwykle gość na stole wielkanocnym. W moim domu jednak pojawia się znacznie częściej. Jest idealną przystawką, smaczną i banalnie prostą w wykonaniu. Jest to również dobra propozycja na drugie śniadanie. Ta wersja jajek faszerowanych jest jedną z moich ulubionych dzięki tuńczykowi i szczypiorkowi, które świetnie się komponują z posmakiem musztardy sarepskiej. To danie ma jeszcze jeden ogromny plus nie zawiera zbędnych kalorii.
[![jajka faszerowane1](http://kobieta-ze-smakiem.pl/wp-content/uploads/2015/02/jajka-faszerowane1-300x222.jpg)](http://kobieta-ze-smakiem.pl/wp-content/uploads/2015/02/jajka-faszerowane1.jpg)



**Składniki:**


* 6 dużych jaj
* puszka tuńczyka (kawałki w sosie własnym)
* pół pęczka szczypioru
* 2 łyżeczki serka homogenizowanego naturalnego
* łyżeczka musztardy sarepskiej
* sól
* pieprz


**Wykonanie:**

Jajka gotujemy na twardo, studzimy i obieramy. Następnie kroimy na pół wzdłuż. Żółtka z przepołowionych jajek przekładamy do miseczki i rozgniatamy widelcem, aż nie będzie grudek. Tuńczyka odsączamy z zalewy i dodajemy do żółtek. Tuńczyka również rozdrabniamy widelcem mieszając go z żółtkami. Następnie dodajemy serek homogenizowany, musztardę i posiekany szczypior. Całość mieszamy na jednolitą masę i doprawiamy do smaku solą i pieprzem.
[![jajka faszerowane 2](http://kobieta-ze-smakiem.pl/wp-content/uploads/2015/02/jajka-faszerowane-2-300x222.jpg)](http://kobieta-ze-smakiem.pl/wp-content/uploads/2015/02/jajka-faszerowane-2.jpg)


Smacznego!


 

 
    