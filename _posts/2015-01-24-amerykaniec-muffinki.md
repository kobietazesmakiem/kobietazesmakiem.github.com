---
layout: post
title:  "http://kobieta-ze-smakiem.pl/?p=85"
categories: ['przepisy']
tags: ['ciasta', 'ciasta-ciasteczka-desery', 'muffinki', 'na-slodko', 'przepisy']
image: "http://kobieta-ze-smakiem.pl/?p=85"
---
Dziś na słodko… proponuję przepis na ciasto amerykaniec. Ciasto ciemne, wilgotne, pachnące bakaliami i cynamonem. Idealne do mleka lub kawy. Standardowo amerykańca spotyka się w formie ciasta na dużej blasze, ja dzisiaj proponuję wersję muffinki z ciasta na amerykańca. Jeżeli wygodniej Wam będzie zrobić blaszkę ciasta proszę bardzo.


 ![Amerykaniec_muffinki](http://kobieta-ze-smakiem.pl/wp-content/uploads/2015/01/Amerykaniec_muffinki-300x222.jpg)

**Składniki:**
* 5 jaj
* 4,5 szklanki mąki
* 2 szklanki cukru
* 1,5 szklanki oliwy
* 2 łyżki kakao
* 2 łyżeczki cynamonu
* 2 łyżeczki sody oczyszczonej
* 1 kg jabłek
* 2 garści orzechów włoskich
* 2 garści rodzynek


 

**Wykonanie:**

Najpierw warto przygotować bakalie. Jabłka obieramy, wykrawamy gniazda nasienne i kroimy w większą kostkę, skrapiamy odrobiną soku z cytryny i odstawiamy. Do jabłek możemy od razu dorzucić bakalie: rodzynki i orzechy. Czy kroić orzechy? To zależy od Waszego gustu – ja osobiście lubię spotkać taka chrupiąca orzechową niespodziankę w cieście, więc nie kroję.

Następnie możemy przygotować ciasto. Jajka ucieramy z cukrem mikserem na puszystą masę. Stopniowo dodajemy olej dalej ucierając. Stopniowo do masy dodajemy mąkę, kakao, cynamon i sodę oczyszczoną. Całość mieszamy. Kiedy uzyskamy jednolitą i puszystą masę, do ciasta dodajemy jabłka z bakaliami. Całość mieszamy łyżką do połączenia dodatków z ciastem.
[![Amerykaniec_ muffinki_2](http://kobieta-ze-smakiem.pl/wp-content/uploads/2015/01/Amerykaniec_-muffinki_2-222x300.jpg)](http://kobieta-ze-smakiem.pl/wp-content/uploads/2015/01/Amerykaniec_-muffinki_2.jpg)


Całość przekładamy do papilotek ułożonych w foremce na muffiny. Z powyższej porcji wychodzi około 20 standardowych muffinek (6 cm). Jeżeli macie ochotę na tradycyjne ciasto – odpowiednia będzie duża blacha wyłożona papierem do pieczenia.

Ciasto należy piec w temperaturze 180 stopni C najlepiej do suchego patyczka (w kuchence z termoobiegiem około 45 minut).

Po upieczeniu i wystudzeniu muffiny można posypać cukrem pudrem.

Smacznego!
    