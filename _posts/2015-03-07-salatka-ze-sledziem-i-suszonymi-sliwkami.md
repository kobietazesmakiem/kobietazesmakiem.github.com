---
layout: post
title:  "http://kobieta-ze-smakiem.pl/?p=531"
categories: ['przepisy']
tags: ['na-slono', 'przekaska', 'przepisy', 'przystawka', 'salatki', 'sledz']
image: "http://kobieta-ze-smakiem.pl/?p=531"
---
Warstwowe śledzie z suszonymi śliwkami, cebulką i ogórkiem konserwowym na podstawie z ziemniaków w sosie winegret pod pierzynką z jogurtu. To zdecydowanie kompozycja idealna i moja ulubiona forma podawania śledzi. Słony smak śledzia idealnie łączy się ze słodyczą śliwek i ostrością cebuli. Ta warstwowa sałatka zaskakuje nawet najbardziej wymagające podniebienia. Świetnie sprawdza się jako przystawka i jako stały bywalec świątecznego stołu.
![](https://kobietazesmakiem.pl/wp-content/uploads/2015/03/sledz-ze-sliwka-2-300x222.jpg)



**Składniki:**
* 3 średnie ziemniaki
* 3 płaty śledziowe (matias)
* 100 g suszonych śliwek
* 6 średnich ogórków konserwowych
* 2 cebule czerwone
* 180 g jogurtu naturalnego


**Składniki na sos:**
* 4 łyżki oliwy z oliwek
* łyżeczka płynnego miodu
* sok z ćwiartki cytryny
* 1/3 łyżeczki musztardy
* pół łyżeczki ziół prowansalskich
* sól (1/5 łyżeczki)
* pieprz (1/5 łyżeczki)


**Wykonanie:**

Ziemniaki gotujemy w mundurkach aż będą miękkie. Następnie ziemniaki studzimy, obieramy i kroimy na plastry grubości 2 cm. Plastrami ziemniaków wykładamy spód naczynia uzupełniając dziury drobniejszymi kawałkami ziemniaków. Następnie mieszamy ze sobą wszystkie składniki sosu na jednolitą masę. Tak przygotowany sos wylewamy na ziemniaki. Śledzie płuczemy w zimnej wodzie (nie moczymy), następnie kroimy na mniejsze kawałki i układamy na ziemniakach (srebrną stroną do góry). Ogórki i cebulę kroimy w drobniutka kostkę. Śliwki kroimy na wąskie paseczki. Następnie pokrojone składniki układamy warstwami na śledziach w następującej kolejności: ogórki, śliwki, cebula. Jako ostatnią wierzchnia warstwę wykładamy jogurt naturalny.  Całość można posypać świeżo mielonym kolorowym pieprzem.

[av\_gallery ids='534,533' style='thumbnails' preview\_size='portfolio' crop\_big\_preview\_thumbnail='avia-gallery-big-crop-thumb' thumb\_size='masonry' columns='2' imagelink='lightbox' lazyload='avia\_lazyload' av\_uid='av-aoi8b']

Smacznego!
    