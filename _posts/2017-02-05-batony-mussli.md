---
layout: post
title:  Batony mussli
categories: [przepisy]
tags: [batony, ciasta-ciasteczka-desery, ciastka, desery, dietetycznie, na-slodko, przepisy]
image: assets/images/2017/02/batony-mussli-2.jpg
---
Są takie dni lub tygodnie kiedy już na samo słowo słodycze się ślinię i nerwowo przeszukuję szafki w poszukiwaniu czegoś z pustymi kaloriami. Zwykle kończy sie na ciasteczkach lub czekoladzie, lub o zgrozo wizycie w cukierni i torcie bezowym (moja osobista największa cukiernicza słabość). Postanowiłam zatem poszukać alternatywy, która spełnia trzy kryteria: jest słodka (choć trochę), grupiąca i zdrowa. I tak metodą poszukiwań powstały batony mussli, które dzisiaj Wam proponuję. Są napakowane pysznymi bakaliami, pachną korzennymi przyprawami, a ich słodycz to efekt dobrej jakosci syropu klonowego. A i jeszcze jedno... szybko znikają :)

![](assets/images/2017/02/batony-mussli-225x300.jpg)
**Składniki:**
* 250 g płatków owsianych
* 50 g płatków orkiszowych
* 3 łyżki otrębów owsianych
* 300 g bakalii (ja dodaję to co mam: suszone morele, rodzynki, żurawinę, wiórki kokosowe, pestki dyni, nasiona słonecznika, orzechy)
* 3 jajka
* 200 g jogurtu naturalnego
* 4 łyżki syropu klonowego
* łyżeczka przyprawy do piernika (lub cynamonu)


**Wykonanie:**

Przygotowujemy bakalie. Te które są małych rozmiarów (rodzynki, żurawina, itp.) pozostawiamy w całości, te większe jak morele, czy orzechy, warto pokroić na mniejsze kawałki. Wszystkie składniki sypkie i bakalie wrzucamy do miski. W drugiej misce roztrzepujemy jajka z jogurtem naturalnym i syropem klonowym. Składniki sypkie zalewamy miksem z jajek. Całość mieszamy i odstawiamy na 15-20 minut. Następnie wykładamy na dużą blachę tworząc placek grubości około 2-3 cm. Pieczemy około 40 minut w temperaturze 180 stopni C i zostawiamy jeszcze na chwilę w ciepłym piekarniku. Placek warto wystudzić i dopiero po wystudzeniu pokroić na batoniki.

[av\_masonry\_gallery ids='927,1397,1398' caption\_elements='none' caption\_styling='' caption\_display='always' size='fixed' orientation='' image\_size='masonry' gap='1px' columns='3' av-desktop-columns='' av-medium-columns='' av-small-columns='' av-mini-columns='' items='24' paginate='none' color='' custom\_bg='' animation='active' animation\_duration='' animation\_custom\_bg\_color='' animation\_custom\_bg\_color\_multi\_list='' animation\_z\_index\_curtain='100' overlay\_fx='active' container\_links='active' link\_dest='' lightbox\_text='' img\_scrset='' lazy\_loading='disabled' id='' custom\_class='' template\_class='' av\_uid='av-24084j' sc\_version='1.0']

Smacznego!
    