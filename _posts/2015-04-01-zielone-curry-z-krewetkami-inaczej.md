---
layout: post
title:  "Zielone curry z krewetkami inaczej"
categories: ['przepisy']
tags: ['danie-glowne', 'krewetki', 'orientalnie', 'owoce-morza', 'przepisy', 'ryby-i-owoce-morza', 'tajskie']
image: assets/images/1.jpg
---
Połączyć ziemniaki z ryżem? To nie może wyjść dobrze... a jednak! Zielone curry w tej wersji łączy w sobie owoce morza, melona i polskiego ziemianka. To lekko odmienione zielone curry z krewetkami powstało w wyniku braku w sklepie mango i batatów, tym bardziej było to duże wyzwanie. Efekt satysfakcjonujący. Przygotowanie jest bardzo szybkie a smak niecodzienny, no i ulubione krewetki, które zawsze się sprawdzają.
![](https://kobietazesmakiem.pl/wp-content/uploads/2015/03/zielone-curry-z-krewetkami-1-300x222.jpg)



**Składniki:**
* 250 g mrożonych krewetek (najlepiej królewskich)
* 250 ml bulionu drobiowego
* 400 ml mleczka kokosowego
* 2 cebule dymki
* 250 g melona
* 3 średnie ziemniaki
* 2 łyżki pasty zielone curry
* 2 łyżki sosu sojowego
* 1 łyżka sosu rybnego
* sok z połowy limonki
* sól
* pieprz
* pieprz chili cayenne
* oliwa z oliwek do smażenia
* ryż basmati lub jaśminowy (200 g)


**Wykonanie:**

Ryż gotujemy wg przepisu na opakowaniu. Cebulę kroimy w kostkę i podsmażamy na oliwie około 4 minuty na dużej patelni lub w woku. Po tym czasie do cebuli dodajemy pastę curry. Całość podsmażamy około 3 minut. Następnie dodajemy bulion i mleczko kokosowe. Tak przygotowany wywar doprowadzamy do wrzenia. Melona i ziemniaki obieramy , a następnie kroimy na małe kawałki. Wywar gotujemy, aż ziemniaki będą miękkie. Następnie dodajemy do niego zamrożone krewetki, sos sojowy i sos rybny. Wywar z krewetkami ponownie doprowadzamy do wrzenia, dodajemy sok z limonki i doprawiamy do smaku solą, pieprzem i pieprzem cayenne. Curry powinno być przyjemnie ostre, powiedzmy sobie szczerze łagodne curry nie powinno istnieć, bo traci swoje największe walory smakowe - ma smyrać w gardle i już. Całość gotujemy jeszcze 5 minut na ostrym ogniu bez przykrycia, w tym czasie smaki powinny się połączyć a sos zgęstnieć. Curry serwujemy na gorąco z ryżem.

[av\_gallery ids='648,650,649' style='thumbnails' preview\_size='portfolio' crop\_big\_preview\_thumbnail='avia-gallery-big-crop-thumb' thumb\_size='featured\_large' columns='3' imagelink='lightbox' lazyload='avia\_lazyload' av\_uid='av-7anqt']

Smacznego!
    