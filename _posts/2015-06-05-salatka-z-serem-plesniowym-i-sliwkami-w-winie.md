---
layout: post
title:  Sałatka z serem pleśniowym i śliwkami w winie
categories: [przepisy]
tags: [na-slono, przekaska, przepisy, przystawka, przystawki, salatki, wege]
image: assets/images/2015/06/salatka-da-doroslych-1.jpg
---
Sałatka dla dorosłych, czyli zestawienie wytrawnych smaków czerwonego wina, wędzonych śliwek i pleśniowego sera, a wszystko to zaostrzone smakiem chrupiącej rzodkiewki. Sałatka wymaga drobnego przygotowania dzień przed, a dnia następnego robi się ją stosunkowo szybko. Smakuje najlepiej na świeżo i szybko znika. Świetna przekąska do lampki czerwonego wina i czerwonego mięsa np. steka. Można tą sałaką zaskoczyć gości - oczywiście ze względu na upojone w alkoholu śliwki - tylko dorosłych.
![](assets/images/2015/06/salatka-dla-doroslych-2-300x225.jpg)



**Składniki:**


* 100 ml wytrawnego czerwonego wina
* 100 g suszonych śliwek
* 100 g orzechów włoskich łuskanych
* 100 g sera z niebieską pleśnią
* 200 g rzodkiewek
* 3 łyżki majonezu
* sól i pieprz


**Wykonanie:**

Przygotowanie sałatki najlepiej zacząć dzień przed jej wykonaniem. Śliwki kroimy na większe kawałki, zalewamy czerwonym winem, przykrywamy i odstawiamy na noc (lub na kilka godzin) do lodówki. Orzechy włoskie siekamy drobno, ser pleśniowy kroimy w kostkę, umyte rzodkiewki kroimy w półtalarki. Wszystkie pokrojone składniki mieszamy, dodajemy do nich odsączone z wina śliwki i majonez. Całość mieszamy i doprawiamy do smaku solą i pieprzem (polecam sporo pieprzu, dzięki czemu sałatka będzie miała wyrazisty smak). Serwujemy na świeżo.

[av\_masonry\_gallery ids='1388,1389,886' caption\_elements='none' caption\_styling='' caption\_display='always' size='fixed' orientation='' image\_size='masonry' gap='1px' columns='3' av-desktop-columns='' av-medium-columns='' av-small-columns='' av-mini-columns='' items='24' paginate='none' color='' custom\_bg='' animation='active' animation\_duration='' animation\_custom\_bg\_color='' animation\_custom\_bg\_color\_multi\_list='' animation\_z\_index\_curtain='100' overlay\_fx='active' container\_links='active' link\_dest='' lightbox\_text='' img\_scrset='' lazy\_loading='disabled' id='' custom\_class='' template\_class='' av\_uid='av-1zltym' sc\_version='1.0']

Smacznego!
    