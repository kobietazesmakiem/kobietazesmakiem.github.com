---
layout: post
title:  Mazurek bakaliowy
categories: [przepisy]
tags: [ciasta, ciasta-ciasteczka-desery, czekolada, desery, mazurek, na-slodko, przepisy, wielkanoc]
image: https://kobietazesmakiem.pl/wp-content/uploads/2015/04/mazurek-bakaliowy-1.jpg
---
Klasyczny mazurek kajmakowy połączony z pysznymi bakaliami i gorzka czekoladą, która równoważy słodki smak kajmaku, oczywiście na delikatnym, kruchym cieście. Jest to oczywiście jeden z pomysłów na Wielkanocny mazurek, ciasto może być sprawdzoną podstawą do waszych własnych ulubionych smaków. Warto zrobić go na 2 lub 3 dni przed świętami, żeby się przegryzł a ciasto stało się delikatniejsze.
![](https://kobietazesmakiem.pl/wp-content/uploads/2015/04/mazurek-bakaliowy-300x222.jpg)



**Składniki na ciasto:**
* 300 g mąki tortowej
* 200 g masła (zimnego i twardego)
* 100 g drobnego cukru
* 1 łyżka gęstej kwaśniej śmietany (18%)
* 1 ugotowane żółtko


**Dodatki:**
* mieszanka studencka (lub inna mieszanka bakaliowa)
* mała puszka kajmaku
* tabliczka gorzkiej czekolady


**Wykonanie:**

Wszystkie składniki ciasta siekamy nożem na stolnicy. Następnie ugniatamy ciasto jak najszybciej, żeby się nie ogrzało. Formujemy kulkę i chłodzimy w lodówce około 1 godziny. Schłodzone ciasto rozwałkowujemy dostosowując je do wielkości blaszki, a także zostawiając odrobinę do uformowania rantów mazurka. Spód nakłuwamy w kilku miejscach i pieczemy w piekarniku nagrzanym do 175 stopni C około 20 minut na złoty kolor.

Puszkę z kajmakiem gotujemy 15-20 minut, dzięki temu kajmak będzie lejący i plastyczny. Wystudzony spód mazurka smarujemy cienko kajmakiem, następnie wysypujemy ulubione bakalie tak, żeby cały mazurek był pokryty bakaliami. Bakalie polewamy kajmakiem i roztopioną czekoladą (czekoladę najlepiej rozpuścić na parze).

Smacznego!

[av\_masonry\_gallery ids='1373,1372,1371' caption\_elements='none' caption\_styling='' caption\_display='always' size='fixed' orientation='' image\_size='masonry' gap='1px' columns='3' av-desktop-columns='' av-medium-columns='' av-small-columns='' av-mini-columns='' items='24' paginate='none' color='' custom\_bg='' animation='active' animation\_duration='' animation\_custom\_bg\_color='' animation\_custom\_bg\_color\_multi\_list='' animation\_z\_index\_curtain='100' overlay\_fx='active' container\_links='active' link\_dest='' lightbox\_text='' img\_scrset='' lazy\_loading='disabled' id='' custom\_class='' template\_class='' av\_uid='av-9xzus' sc\_version='1.0']
    