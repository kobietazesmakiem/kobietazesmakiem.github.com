---
layout: post
title:  "Sałatka z wędzonym kurczakiem"
categories: ['przepisy']
tags: ['kurczak', 'na-slono', 'przekaska', 'przepisy', 'przystawka', 'przystawki', 'salatka']
image: assets/images/1.jpg
---
Kurczę wędzone, ale to jest dobre. To jedna z tych sałatek, które wciągają, uzależniają i w dziwnych okolicznościach znikają z lodówki. Z resztą spróbujcie sami. Świetnie sprawdza się na imprezach, do grilla i na świątecznym stole. W sałatce może zdziwić ilość majonezu, tak używamy właściwie cały słoik. Mamy do czynienia z dość suchymi składnikami, więc jeśli sałatka ma być pyszna to majonez jest konieczny.


![](https://kobietazesmakiem.pl/wp-content/uploads/2015/03/salatka-z-wedzonym-kurczakiem-2-300x222.jpg)



**Składniki:**
* 5 jajek
* dwie nogi wędzone z kurczaka (ew. wędzone filety)
* puszka kukurydzy
* 120 g sera żółtego
* garść słonecznika łuskanego
* 200 ml majonezu
* 3 łyżki jogurtu naturalnego
* sól
* pieprz


**Wykonanie:**

Ugotowane na twardo jajka kroimy w kostkę. Mięso z kurczaka obieramy od kości, pozbawiamy skóry i również kroimy w kostkę. Ser żółty ścieramy na tarce. Wszystko razem mieszamy. Kukurydzę odsączamy i dorzucamy do reszty składników. Słonecznik podprażamy na suchej patelni, aż do zrumienienia. Słonecznik studzimy (jak dodamy gorący to stopi się nam ser) i dodajemy do pozostałych składników. Całość mieszamy z majonezem, jogurtem i doprawiamy do smaku solą i pieprzem.

[av\_gallery ids='586,583,581' style='thumbnails' preview\_size='portfolio' crop\_big\_preview\_thumbnail='avia-gallery-big-crop-thumb' thumb\_size='featured\_large' columns='3' imagelink='lightbox' lazyload='avia\_lazyload' av\_uid='av-7wk9w']

Smacznego!
    