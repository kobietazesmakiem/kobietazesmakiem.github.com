---
layout: post
title:  Hiszpańska tortilla
categories: [przepisy]
tags: [inne, jajka, przekaska, przepisy, przystawka, przystawki, sniadanie, ziemniaki]
image: assets/images/2015/04/hiszpanska-tortilla.jpg
---
Jakie powinno być idealne śniadanie w Hiszpanii? Powinno być gorące niczym hiszpański temperament, pyszne i dodawać energii. Taka właśnie jest hiszpańska tortilla. Nie mylić ze zwiniętym naleśnikiem! Prawdziwa hiszpańska tortilla to ziemniaki i jajka. Całość zapieczona na złoto może być śniadaniem na bogato lub ciepłą przystawką. Tajnym składnikiem tej wersji tortilli są ziemniaczki podsmażone tak, żeby miały chrupiącą skórkę jak frytki. Najlepiej smakuje na gorąco z dodatkiem lekkiej sałatki.
![](assets/images/2015/04/hiszpanska-tortilla-1-300x222.jpg)



**Składniki:**
* 3 duże ziemniaki
* 1 mała cebula
* 5 jajek
* 1/4 pęczka natki pietruszki
* olej
* sól
* pieprz


**Wykonanie:**

Ziemniaki obieramy, myjemy i kroimy w niedużą kostkę. Ziemniaki podsmażamy na rozgrzanym oleju, aż będą złote i chrupiące (jak frytki). Cebulę kroimy w pół-talarki i dodajemy do ziemniaków. Chwilę podsmażamy aż cebula zmięknie. Jajka roztrzepujemy w miseczce z solą, pieprzem i posiekaną drobno natką pietruszki. Tak przygotowanymi jajkami zalewamy ziemniaki i cebulę. Całość pieczemy na delikatnym ogniu pod przykryciem aż jajka się całkowicie zetną, a tortilla będzie złota. Jeżeli jajka nie będą chciały się ściąć na powierzchni, trzeba tortille przewrócić i podsmażyć drugą stronę (polecam przy przewracaniu pomóc sobie talerzem lub pokrywką).

Smacznego!

[av\_masonry\_gallery ids='1365,1366,1364' caption\_elements='none' caption\_styling='' caption\_display='always' size='fixed' orientation='' image\_size='masonry' gap='1px' columns='3' av-desktop-columns='' av-medium-columns='' av-small-columns='' av-mini-columns='' items='24' paginate='none' color='' custom\_bg='' animation='active' animation\_duration='' animation\_custom\_bg\_color='' animation\_custom\_bg\_color\_multi\_list='' animation\_z\_index\_curtain='100' overlay\_fx='active' container\_links='active' link\_dest='' lightbox\_text='' img\_scrset='' lazy\_loading='disabled' id='' custom\_class='' template\_class='' av\_uid='av-2d75p3' sc\_version='1.0']
    