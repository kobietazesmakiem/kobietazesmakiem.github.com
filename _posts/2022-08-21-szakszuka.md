---
layout: post
title:  Szakszuka
categories: [przepisy]
tags: [dietetycznie, inne, jajka, na-slono, pomidory, szakszukawege]
---
Szakszuka to pomysł na aromatyczne, pyszne, pożywne i zdrowe śniadanie. Jest to bliskowschodnia potrawa, pełna aromatycznych przypraw,  to świetna alternatywa dla tradycyjnej jajecznicy. Poza tym jest banalnie łatwa w przygotowaniu.

**Składniki:**
* 5 pomidorów (średniej wielkości, najlepiej malinowe lub podłużne)
* 4 jajka
* 2 ząbki czosnku
* przyprawy: chili, kumin, curry, papryka słodka, pieprz, sól
* świeża bazylia
* olej kokosowy lub oliwa z oliwek

**Wykonanie:**

Pomidory sparzyć, obrać ze skórki, pokroić na dużą kostkę, Dużą patelnię wysmarować olejem lub oliwą. Na patelni podsmażyć pół minuty czosnek, dodać pokrojone pomidory i wszystkie przyprawy. Całość wymieszać i smażyć około 5 minut, delikatnie mieszając tylko w razie potrzeby żeby nie zamienić pomidorów w przecier. Do przygotowanych pomidorów wbić jajka, posolić, przykryć i smażyć około 3 minut (aż białko będzie zupełnie ścięte). Podawać z bułką lub chlebem, posypane świeżą bazylią.

Smacznego!