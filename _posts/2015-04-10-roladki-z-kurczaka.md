---
layout: post
title:  Roladki z kurczaka
categories: [przepisy]
tags: [danie-glowne, kolacja, miesa, na-slono, obiad, piers-z-kurczaka, przepisy]
image: https://kobietazesmakiem.pl/wp-content/uploads/2015/04/roladki-z-kurczaka-2.jpg
---
Piersi kurczaka to bardzo wdzięczny produkt. Niejednokrotnie potrafi uratować obiad na szybko. W tej wersji piersi możemy zrolować z ulubionymi dodatkami. Ja proponuję mix czterech wersji roladek z kurczaka. Każda z nich bazuje na twarożku z koziego sera i rukoli oraz świeżo mielonym pieprzu. Dodatkowe smaki to: kapary, gruszka i orzechy włoskie, suszone pomidory i oliwki, a także konfitura z czerwonej cebuli. Każdy ze smaków jest wyjątkowy na swój sposób dlatego trudno powiedzieć, który jest najlepszy - wszystkie są godne uwagi, a ulubiony wybierzcie sami.
 [![roladki z kurczaka 1](http://kobieta-ze-smakiem.pl/wp-content/uploads/2015/04/roladki-z-kurczaka-1-222x300.jpg)](http://kobieta-ze-smakiem.pl/wp-content/uploads/2015/04/roladki-z-kurczaka-1.jpg)



**Składniki:**
* 4 piersi z kurczaka
* 150 g twarożku koziego (najlepiej kanapkowego)
* rukola
* sól
* pieprz


**Dodatki (nadzienie):**
* kapary (garść)
* połowa słodkiej gruszki
* kilka orzechów włoskich (posiekanych)
* suszone pomidory (około 4-5 sztuk)
* kilka czarnych oliwek
* konfitura z czerwonej cebuli ([przepis](https://kobietazesmakiem.pl/konfitura-z-czerwonej-cebuli/))


**Wykonanie:**

Piersi z kurczaka rozcinamy w najgrubszych miejscach tak, żeby utworzyły kształtne płaty i delikatnie rozbijamy. Każdy kawałek obsypujemy solą i pieprzem z obu stron. Następnie mniej gładką stronę każdej piersi smarujemy obficie twarożkiem i układamy na nim po kilka listków rukoli. Następnie na każdej z wersji układamy dodatki.

Wersja 1 - na rukoli układamy warstwę kaparów.
Wersja 2 - rukolę posypujemy posiekanymi orzechami włoskimi i okładamy na nich cienkie plastry gruszki.
Wersja 3 - na rukoli układamy suszone pomidory i oliwki.
Wersja 4 - na rukolę wykładamy warstwę konfitury.

Każdą z roladek ściśle zwijamy i spinamy wykałaczkami. Następnie roladki przekładamy do worka do pieczenia. Całość pieczemy w piekarniku nagrzanym do 175 stopni C około 30-40 minut. Jedną z propozycji podania jest miks roladek z chipsami z bakłażana.

[av\_gallery ids='715,714' style='thumbnails' preview\_size='portfolio' crop\_big\_preview\_thumbnail='avia-gallery-big-crop-thumb' thumb\_size='featured\_large' columns='2' imagelink='lightbox' lazyload='avia\_lazyload' av\_uid='av-9yqwe']

Smacznego!
    