---
categories: []
date: "2022-09-13T00:00:00Z"
tags:
- polecam
- restauracje
title: Polecam Whiskey in the Jar Łódź
---
Pierwszy raz spotkałam Whiskey in the Jar podczas delegacji we Wrocławiu i od razu się zakochałam, nie tylko w boskich drinkach w słoiku ale przede wszystkim w soczystym mięsie. Tym większa była moja radość kiedy lokal ten znalazł się również w Łodzi na rynku Manufaktury. Nie dziwił mnie też fakt, że w błyskawicznym tempie trafił na szczyt listy najwyżej ocenianych restauracji w Łodzi w aplikacji Tripadvisor (którą bardzo cenię btw).

#### Dlaczego polecam?

1. Świetnej jakości mięso!
2. Różnorodne drinki (in the jar) z whiskey i nie tylko.
3. Przyjemny klimat miejsca.

Whiskey in the Jar to przede wszystkim **świetnej jakości mięso**. Ostatnio mieliśmy okazję zjeść tam przepyszne steki (choć wiem że hamburgery też mają cudowne). Ja zdecydowała się na Rock'n'steak serwowany na kamieniu lawowym, a mój mąż na Mr T-Bone. Ja dostałam kawałek steaka, który dopiekał się na bieżąco na gorącym kamieniu, więc sama mogłam sobie wybierać stopień wysmażenia. Mięso było idealne, soczyste, pachnące grille i rozmarynem, posypane kawałkami gruboziarnistej soli, która podpiekana na kamieniu smakuje genialnie. Do tego serwowany jest pakiet dodatków do wyboru. Ja zdecydowałam się na masełko ziołowe, kukurydzę i fryty, i muszę przyznać że masełko plus gorący kamień robi robotę. Stek T-bone mojego męża to danie na większy apetyt i możliwość spróbowania dwóch rodzajów mięsa w jednym podzielonym kością kawałku. Był przepyszny choć mięso w tym przypadku jest mniej delikatne i ma więcej włókien, ale taki tez jego charakter. Tutaj od razu decydujemy się na stopień wysmażenia i mamy do wyboru pakiet dodatków. Zobaczcie sami jak to pięknie wygląda, a jeszcze lepiej smakuje.

{{< gallery "1" >}}

Whiskey in the Jar to również **cała paleta różnorodnych drinków serwowanych w słoikach**, czyli Jarów. Zwykle podstawą jest whiskey ale nie tylko. różnych wersji drinków słoikowych naliczyłam ponad 20 a to oczywiście nie wszystko z oferty. Zaletą jest ich różnorodność, od bardzo słodkich wersji, przez pikantne, egzotyczne czy po prostu klasyczne (wytrawne). Moim faworytem po kilku próbach została wersja na ostro spicy basil smash - mega! Zobaczcie sami te dzieła sztuki.

Warto również dodać, że lokal ma przyjemny nieco loftowy styl (tak cudownie pasujący do Łodzi) i bardzo dobrą obsługę. Plusem jest również duża ilość miejsc (przynajmniej w sezonie letnim kiedy jest otwarty ogródek), dzięki czemu można znaleźć miejsce nawet w "godzinach szczytu" oraz czas oczekiwania na posiłek, który był naprawde krótki pomomo dużej ilości gości.

Czy coś z minusów? Może dwa małe. Po pierwsze na pewno nie jest to tani lokal i o ile rozumiem ceny posiłków wynikające z cen dobrej jakości mięsa,  o tyle ceny Jarów są lekko przesadzone w mojej ocenie (jakby nie patrzeć 70% drinka to kruszony lód a jeden Jar to koszt około 35 zł). Po drugie menu, które sprawdzasz sobie sam na podstawie QR code - niestety dużo łatwiej jest poruszać się po menu papierowym.

**Generalnie polecam bardzo, jeśli tylko będziecie w Łodzi - sprawdźcie koniecznie sami!**

Whiskey in the Jar możecie znaleźć również w Poznaniu, Wrocławiu, Warszawie i Gdańsku.

[Link do oficjalnej strony restauracji.](https://whiskeyinthejar.pl/)
    