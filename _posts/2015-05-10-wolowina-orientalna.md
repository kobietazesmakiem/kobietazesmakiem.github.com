---
layout: post
title:  Wołowina w stylu orientalnym
categories: [przepisy]
tags: [danie-glowne, miesa, na-ostro, na-slono, obiad, orientalnie, wolowina]
image: assets/images/2015/05/orientalna-wolowina-2.jpg
---
Słodko ostra orientalna wołowina to gratka dla wielbicieli azjatyckich smaków. Ostrość papryczek chili idealnie łączy się ze słodyczą ananasa i chrupiącymi orzeszkami ziemnymi. Danie jest bardzo ostre i właśnie takie być powinno. Sekretem tego dania jest trawa cytrynowa i przygotowanie wołowiny w woku na bardzo ostrym ogniu. Całość dania przygotowuje się super szybko, w tym przypadku krótkie smażenie jest bardzo ważne. Wołowinę można serwować np. z kolorowym ryżem.

 
![](assets/images/2015/05/orientalna-wolowina-300x225.jpg)



**Składniki:**


* 700 g wołowiny (np. goleń wołowa)
* 2 średnie cebule
* 3 łodygi trawy cytrynowej
* 2 papryczki chili
* 100 g orzeszków ziemnych (smażonych, solonych)
* puszka ananasów
* 1,5 łyżki cukru trzcinowego
* sól
* oliwa z oliwek do smażenia


**Wykonanie:**

Cebulę kroimy w piórka, papryczki chili kroimy w cienkie plasterki razem z nasionkami. Trawę cytrynową obieramy z zewnętrznej warstwy i odkrawamy zdrewniałe końcówki, następnie łodygę kroimy na cienkie plasterki. Wołowinę kroimy na cienkie nieduże plasterki, wycinając wszelkie błony i usuwając tłuszcz. Zależy nam na czystym mięsku. W woku rozgrzewamy dobrze oliwę z oliwek, na rozgrzany tłuszcz wrzucamy cebulę, papryczki chili i trawę cytrynową. Wszystko smażymy na bardzo dużym ogniu aż cebula będzie złota. Następnie do woka dodajemy wołowinę i posypujemy ją cukrem trzcinowym. Całość smażymy aż wołowina będzie przypieczona, w międzyczasie dodajemy orzeszki ziemne i pokrojonego w kostkę ananasa (bez soku). dzięki smażeniu na ostrym ogniu już po 7-10 minutach całość powinna być mocno przypieczona, a wszystkie płyny powinny odparować. Teraz możemy doprawić wołowinę do smaku solą i zalać całość sokiem z ananasów. Czekamy aż powstały z soku sos się zagotuje i gotowe. Wołowinę serwujemy z ryżem i czymś do picia bo będzie ostro.

Smacznego!

[av\_masonry\_gallery ids='1379,1380,1378' caption\_elements='none' caption\_styling='' caption\_display='always' size='fixed' orientation='' image\_size='masonry' gap='1px' columns='3' av-desktop-columns='' av-medium-columns='' av-small-columns='' av-mini-columns='' items='24' paginate='none' color='' custom\_bg='' animation='active' animation\_duration='' animation\_custom\_bg\_color='' animation\_custom\_bg\_color\_multi\_list='' animation\_z\_index\_curtain='100' overlay\_fx='active' container\_links='active' link\_dest='' lightbox\_text='' img\_scrset='' lazy\_loading='disabled' id='' custom\_class='' template\_class='' av\_uid='av-2184q2' sc\_version='1.0']
    