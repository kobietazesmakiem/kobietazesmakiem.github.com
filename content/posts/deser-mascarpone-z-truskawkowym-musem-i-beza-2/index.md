---
date: "2015-01-27T00:00:00Z"
tags:
- bezy
- ciasta-ciasteczka-desery
- desery
- truskawki
title: Deser mascarpone z truskawkowym musem i bezą
---
Delikatny puszysty deser, w którym słodycz kremu z  bitej śmietany i mascarpone przełamuje ożywczo mus truskawkowy, a niespodzianka w postaci chrupiących kawałków bezy stanowi dodatkowy walor smakowy. Deser ma jeszcze dwie ważne zalety pięknie wygląda i jest łatwy w przygotowaniu.

**Składniki:**
* 0,5 kg świeżych truskawek
* 250 gr serka mascarpone
* 300 ml śmietanki kremówki (30%)
* 2 łyżki cukru pudru
* [bezy]({% post_url 2015-04-14-beziki %}) około 10 sztuk
* świeża mięta do dekoracji


**Wykonanie:**

Truskawki obierany z szypułek i blendujemy na mus. Bezy kruszymy na większe kawałki. Śmietankę ubijamy na sztywno mikserem. Kiedy śmietanka jest sztywna dodajemy stopniowo cukier puder. Do tak przygotowanej masy dodajemy mascarpone i delikatnie mieszamy całość mikserem. Deser układamy w pucharkach, kielichach lub szklankach warstwami. Zaczynamy od musu truskawkowego, następnie dodajemy kruszone bezy i śmietankę z mascarpone. Take warstw powtarzamy raz jeszcze (lub więcej razy wg upodobań). Desery dekorujemy listkami mięty.

Z podanej porcji wychodzi około 6 deserów wielkości szklanek do whisky. Jeżeli nie macie pod ręka bez, można je zastąpić pokruszonymi ciasteczkami korzennymi.

Smacznego!
    