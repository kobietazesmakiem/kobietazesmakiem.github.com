---
layout: post
title:  "Konfitura z czerwonej cebuli"
categories: ['przepisy']
tags: ['cebula', 'inne', 'konfitura', 'przekaska', 'przepisy', 'przystawka']
image: assets/images/1.jpg
---
Konfitura z cebuli to bardzo ciekawe połączenie smaków, słodycz cukru trzcinowego świetnie współgra z ostrością cebuli. Niewątpliwie jest to konfitura z charakterem. Najważniejsze pytanie: do czego można jej używać? Konfitura z czerwonej cebuli najlepiej smakuje jako dodatek do mięs np. kaczki lub pieczeni, jako nadzienie do grillowanego kurczaka lub jako dodatek np. do deski serów. Pod względem zastosowania jest to konfitura bardzo podobna do żurawiny w słoiczku.


![](https://kobietazesmakiem.pl/wp-content/uploads/2015/03/konfitura-z-czerwonej-cebuli-2-300x222.jpg)



**Składniki:**
* 1 kg czerwonej cebuli
* 50 ml białego wytrawnego wina
* 100 ml octu balsamicznego
* 6 łyżek cukru trzcinowego
* łyżeczka rozmarynu suszonego
* sól
* pieprz
* oliwa z oliwek


**Wykonanie:**

Cebulę obieramy i kroimy w gruba kostkę. W garnku o szerokim dnie rozgrzewamy oliwę i smażymy na niej cebulę, aż będzie miękka. Najlepiej najpierw ją lekko zrumienić na ostrym ogniu, a później delikatnie dusić do miękkości. Następnie dodajemy wino, ocet i cukier i całość dokładnie mieszamy. Wszystko razem gotujemy tak długo aż całość zgęstnieje i nabierze konsystencji dżemu. Pod koniec gotowania dodajemy rozmaryn i doprawiamy cebulę do smaku solą i pieprzem.

Gorącą konfiturę przekładamy do wyparzonych słoiczków. Zakręcamy jeszcze gorące. Można zrezygnować z pasteryzowania, wystarczy przechowywać konfiturę w lodówce.

Smacznego!

[av\_masonry\_gallery ids='614,1355,1354' caption\_elements='none' caption\_styling='' caption\_display='always' size='fixed' orientation='' image\_size='masonry' gap='1px' columns='3' av-desktop-columns='' av-medium-columns='' av-small-columns='' av-mini-columns='' items='24' paginate='none' color='' custom\_bg='' animation='active' animation\_duration='' animation\_custom\_bg\_color='' animation\_custom\_bg\_color\_multi\_list='' animation\_z\_index\_curtain='100' overlay\_fx='active' container\_links='active' link\_dest='' lightbox\_text='' img\_scrset='' lazy\_loading='disabled' id='' custom\_class='' template\_class='' av\_uid='av-2on3xw' sc\_version='1.0']
    