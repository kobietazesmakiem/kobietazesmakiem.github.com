---
layout: post
title:  "http://kobieta-ze-smakiem.pl/?p=513"
categories: ['przepisy']
tags: ['danie-glowne', 'dietetycznie', 'dukan', 'grill', 'mielone', 'miesa', 'na-slono', 'obiad', 'przepisy', 'szaszlyki']
image: "http://kobieta-ze-smakiem.pl/?p=513"
---
Nasz nadziany gość to szaszłyk w roli głównej. Szaszłyk niebanalny ze względu na użycie do jego przygotowania mięsa mielonego. Szaszłyki z klopsikami z mięsa mielonego to zupełnie inna odsłona tradycyjnego dania, w którym smaki cebuli, papryki i pieczarek w ziołach prowansalskich zostają przełamane delikatnymi kulkami z mięsa o aromacie kminu rzymskiego. Świetna propozycja na obiad lub przekąskę prosto z piekarnika, to również sprawdzone rozwiązanie na wiosennego grilla w ogrodzie.
![](https://kobietazesmakiem.pl/wp-content/uploads/2015/03/szaszlyki-z-klopsikami-300x222.jpg)



**Składniki:**
* 500 g mięsa mielonego wołowego
* 2 łyżki otrębów owsianych
* 1 jajko
* 500 g pieczarek (jak najmniejszych)
* 2 duże cebule
* 2 świeże papryki (w różnych kolorach)
* 1/2 łyżeczki kminu rzymskiego
* 1/4 łyżeczki ostrej papryki
* zioła prowansalskie
* sól
* pieprz
* oliwa z oliwek do smażenia


**Wykonanie:**

Na początek  przygotowujemy warzywa. Obieramy pieczarki i pozostawiamy je w całości. Obieramy cebulę i kroimy wzdłuż najpierw na dwa, a następnie każdą połówkę na 3 części. Z papryki wycinamy nasiona i kroimy na kawałki. Wszystkie warzywa wrzucamy do miski i obsypujemy solą, pieprzem i obficie ziołami prowansalskimi. całość delikatnie mieszamy, tak żeby wszystkie warzywa były obsypane przyprawami. Po odstawieniu tak przygotowanych warzyw na kilka minut powinny delikatnie zmięknąć.

W międzyczasie przygotowujemy klopsiki. Do mięsa mielonego dodajemy jajko i zmielone na mąkę otręby owsiane. Następnie doprawiamy mięso papryką, kminem oraz solą (ilość soli wg upodobań). Całość mieszamy na jednolitą kleistą masę. Z mięsa formujemy kulki i obsmażamy na natłuszczonej oliwą patelni z dwóch stron, tak żeby były zrumienione. Nie musimy długo smażyć klopsików, pamiętajmy że naszym celem jest ich zrumienienie, a następnie ich wnętrze dopiecze się w piekarniku. Tak przygotowane klopsiki przekładamy na ręczniki papierowe dzięki czemu pozbędziemy się nadmiaru tłuszczu i studzimy.

Następnie nadziewamy składniki na patyczki do szaszłyków. Kolejność wg upodobań, ja stosuję taką: cebula, klopsik, papryka, pieczarka i tak dalej. Szaszłyki układamy na dużej blasze i okrywamy folią aluminiową, następnie pieczemy w piekarniku nagrzanym do 175 stopni C około 40 minut, aż warzywa będą miękkie.

[av\_gallery ids='516,514' style='thumbnails' preview\_size='portfolio' crop\_big\_preview\_thumbnail='avia-gallery-big-crop-thumb' thumb\_size='featured\_large' columns='2' imagelink='lightbox' lazyload='avia\_lazyload' av\_uid='av-b2dg1']

Smacznego!
    