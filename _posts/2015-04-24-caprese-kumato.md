---
layout: post
title:  Caprese kumato
categories: [przepisy]
tags: [na-slono, przekaska, przystawka, przystawki, salatkiwege]
image: assets/images/2015/04/caprese-cumato-2.jpg
---
Miała być klasyczna sałatka caprese, aż wpadły mi w ręce pomidory kumato. Ciekawy kolor złotej zieleni przekonał mnie do wykorzystania ich i nadania caprese nowych barw. Pomidory kumato świetnie sprawdzają się do sałatek, ponieważ mają intensywny słodko kwaśny smak i mają fajną zwartą konsystencję. Samo caprese jest robione klasycznie z pomidorów mozzarelli i świeżej bazylii. Ta wersja serwowana jest ze świeżym sosem a'la pesto. Sałatka jest lekka, aromatyczna i przenosi nas do słonecznej Italii.

Przepis wystarcza na wykonanie dwóch porcji sałatki (porcje jak na zdjęciu).

**Składniki:**

* 1 pomidor
* 1 pomidor kumato
* mozzarella (125 g)
* świeża bazylia
* oliwa z oliwek
* sól, pieprz

**Wykonanie**

Pomidory myjemy, wykrawamy zielone części i kroimy na ósemki. Mozzarellę kroimy w plastry. Sałatkę komponujemy układając na przemian pomidory, mozzarellę i liście świeżej bazylii. Sos możemy przygotować blendując oliwę z oliwek z całymi gałązkami bazylii, solą i pieprzem (najlepiej świeżo mielonym). Sałatkę polewamy sosem tuż przed podaniem.

Smacznego!
    