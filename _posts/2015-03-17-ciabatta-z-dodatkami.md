---
layout: post
title:  Ciabatta z dodatkami
categories: [przepisy]
tags: [ciabatta, dania-maczne, inne, na-slono, pieczywo, przekaska, przystawka, wege]
---
Ciabatta to bardzo wdzięczne pieczywo, wykonuje się je stosunkowo szybko i łatwo, a pieczone z dodatkami kusi każdego łasucha. Ta ciabatta to wersja nieco zdrowsza, bo przygotowywana z mąki orkiszowej. Można dodać do niej ulubione składniki komponując według własnej kreatywności. Ciabatta orkiszowa najlepiej smakuje jeszcze ciepła maczana w dobrej jakości oliwie z oliwek.

**Składniki:**

* 400 g mąki orkiszowej
* 25 gramów świeżych drożdży
* 1,5 szklanki ciepłej wody
* 1 łyżeczka cukru
* 1 łyżeczka soli
* oliwa z oliwek

**Wykonanie:**

Do miski wsypać mąkę, pokruszyć drożdże, dodać wodę, cukier i sól. Wszystko razem wymieszać łyżką do uzyskania jednolitej kleistej masy. Ciasto przykryć ściereczką i odstawić w ciepłe miejsce do wyrośnięcia na około 2 godziny. Po wyrośnięciu ciasto obsypujemy delikatnie mąką i jeszcze raz mieszamy, a następnie dzielimy na 4 - 5 porcji. Dłońmi nasmarowanymi oliwą z oliwek każdą porcję ciasta rozciągamy formując ciabatty. Układamy je na blasze wyłożonej papierem do pieczenia. Na ciabatty wykładamy ulubione dodatki. Proponuję 4 wersje: z pokrojoną w paseczki cebulą, czarnymi oliwkami, pokrojonymi w kosteczkę pomidorami oraz masłem z pietruszką. Warto posypać całość dodatkowo solą i ziołami prowansalskimi. Tak przygotowane ciabatty odstawiamy na 40 minut do wyrośnięcia, następnie pieczemy około 20 minut w piekarniku bardzo dobrze rozgrzanym do temperatury 230 stopni C (termoobieg).

Ciabatty podajemy świeże, najlepiej jeszcze ciepłe z talerzykim z oliwą z oliwek do maczania pieczywa.

Smacznego!
    