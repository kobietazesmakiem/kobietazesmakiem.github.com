---
date: "2015-04-13T00:00:00Z"
tags:
- kolacja
- losos
- na-slono
- przekaska
- przystawka
- ryba
- ryby-i-owoce-morzatatar
title: Tatar z łososia
---
Tatar z łososia to lżejsza wersja tradycyjnego tatara. Pozycja obowiązkowa dla wielbicieli sushi i innych wersji surowej ryby. Dla mnie to przede wszystkim delikatna przystawka, lekka, delikatna i pyszna. W tej wersji smak łososia wydobywa ją dodatki, ponieważ jest to tatar z łososia z kaparami i słodką cebulą w towarzystwie koperkowego dressingu. całość tworzy piękną kompozycję, a jej przygotowanie absolutnie nie jest trudne. Podane składniki pozwalają na przygotowanie 4 porcji o średnicy 7 cm.

**Składniki:**
* 300 g fileta z łososia (świeżego, surowego)
* 1/2 słodkiej cebuli
* 70 g kaparów
* świeżo mielony pieprz

**Składniki na dressing koperkowy:**
* 4 łyżki koperku (świeży, bardzo drobno siekany)
* łyżka oleju z prażonych orzechów włoskich
* łyżka oliwy z oliwek
* 1/2 łyżeczki soku z cytryny
* sól

**Wykonanie**

Łososia pozbawiamy skóry i wszelkich innych części, które nie są w kolorze łososiowym, a także ości. Następnie rybę siekamy kilkakrotnie, żeby uzyskać konsystencję łososia jak po mieleniu w maszynce. Drobno siekamy również kapary i cebulę. Następnie z pomocą okrągłego wykrawacza układamy warstwowo: tatara z łososia, kapary, tatara z łososia i cebulę. Po usunięciu wykrawacza całość posypujemy pieprzem. Wszystkie składniki dressingu mieszamy ze sobą doprawiając go do smaku solą i podajemy go jako towarzystwo dla tatara. Do całości można dodać również grzanki lub świeże pieczywo, trafnym dodatkiem będzie też kieliszek wytrawnego białego wina.

Smacznego!
    