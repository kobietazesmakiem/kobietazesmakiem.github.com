---
layout: post
title:  "Zupa krem z wędzonego kurczaka"
categories: ['przepisy']
tags: ['kulinarnie', 'kurczak', 'na-slono', 'przepisy', 'przystawka', 'zupa', 'zupa-krem', 'zupy']
image: assets/images/1.jpg
---
Zupa krem z wędzonego kurczaka początkowo była eksperymentem - pomysłem na coś rozgrzewającego i aromatycznego, poszukiwaniem czegoś smacznego. Szukając inspiracji na zupę krem trafiłam na przepis na krem z kury, więc pomyślałam czemu nie z wędzonego kurczaka, który jest jednym z produktów, który zawsze się sprawdza. Eksperyment zakończony sukcesem, zupa jest aromatyczna i delikatna, aromat wędzonki kusi podniebienia w całym domu, a palona cebulka podsyca apetyt. Całość delikatnie rozgrzewa i jest niezwykle pożywna. O prostocie wykonania nie wspomnę.
![](https://kobietazesmakiem.pl/wp-content/uploads/2015/03/krem-z-wedzonego-kurczaka-2-300x222.jpg)



**Składniki:**
* 2 wędzone udka z kurczaka
* 4 cebule dymki
* 4 liście laurowe
* 3 ziarenka ziela angielskiego
* 5 ziemniaków
* 5 łyżek śmietanki kremówki (30%)
* sól
* pieprz ziarnisty + świeżo mielony


**Wykonanie:**

Wędzone udka z kurczaka wkładamy do garnka i zalewany letnią wodą (nie więcej niż 2 litry, najlepiej taka ilość żeby całe udka były w wodzie). Cebulkę przypalamy w całości na gazie (lub ogniu) aż będzie czarna i dodajemy do udek. Kiedy woda z udkami zacznie wrzeć, zmniejszamy ogień i gotujemy całość około 15 minut. W międzyczasie kiedy woda zaczyna wrzeć dorzucamy do garnka ziele angielskie i liście laurowe oraz kilka ziaren świeżo mielonego pieprzu. Po upływie 15 minut z wywaru wyjmujemy udka do ostygnięcia, a cały wywar przelewamy przez sitko żeby pozbyć się ziaren i liści. Ziemniaki obieramy i kroimy w kosteczkę, a następnie dodajemy do wywaru i gotujemy. Ziemniaki gotujemy w wywarze aż zmiękną i będą się rozpadać. Kiedy ziemniaczki będą miękkie do wywaru dodajemy mięso obrane z wędzonych udek. Całość gotujemy razem jeszcze kilka minut do połączenia smaków. Następnie całość blendujemy na kremową jednolitą masę. Do kremu dodajemy śmietankę, podgrzewamy do zagotowania i doprawiamy do smaku solą i świeżo mielony pieprzem.

[av\_gallery ids='526,524' style='thumbnails' preview\_size='portfolio' crop\_big\_preview\_thumbnail='avia-gallery-big-crop-thumb' thumb\_size='featured\_large' columns='2' imagelink='lightbox' lazyload='avia\_lazyload' av\_uid='av-14l1u']

Smacznego!

 
    