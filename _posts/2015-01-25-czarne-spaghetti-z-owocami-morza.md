---
layout: post
title:  Czarne spaghetti z owocami morza
categories: [przepisy]
tags: [czarny-makaron, kolacja, krewetki, makaron, owoce-morza, ryby-i-owoce-morza, spaghetti]
image: assets/images/2015/01/tagliatelle_z_czarnym_makaronem.jpg
---
Dane idealne na rodzinny obiad i kolację z przyjaciółmi. Smakuje pysznie, jest aromatyczne i delikatne, a jednocześnie robi ogromne wrażenie wizualne. Ma jeszcze jedną wielką zaletę… jest bardzo łatwe w wykonaniu.

Gdzie kupić czarny makaron spaghetti? Najłatwiej w sklepach z żywnością z całego świata. Ta wersja sosu komponuje się też doskonale z czarnym tagliatelle. Więc śmiało kupujcie to co się uda, każda wersja czarnego makaronu będzie pyszna.
[![czarne_spaghetti](http://kobieta-ze-smakiem.pl/wp-content/uploads/2015/01/czarne_spaghetti-222x300.jpg)](http://kobieta-ze-smakiem.pl/wp-content/uploads/2015/01/czarne_spaghetti.jpg)



**Składniki:**
* czarny makaron spaghetti (barwiony atramentem z kałamarnicy - 250 g)
* 500 g mrożonych owoców morza
* 250 ml białego wytrawnego wina
* 200 g śmietany 30%
* cebula dymka
* świeża pietruszka (1/3 pęczka)
* sok z połowy limonki
* kawałek świeżego imbiru (około 3-4 cm)
* 3 ząbki czosnku
* mała czerwona papryczka chili
* odrobina masła
* oliwa z oliwek
* parmezan


 

**Przygotowanie:**

Czarny makaron gotujmy wg przepisu na opakowaniu, najlepiej smakuje al dente.

Sos przygotowujemy na głębokiej patelni. Na oliwie z oliwek i kawałeczku masła podsmażamy pokrojoną w kostkę cebulkę. Jak cebulka się zeszkli dodajemy pokrojone w drobną kosteczkę: imbir, czosnek i papryczkę chili. Całość podsmażamy około 4 minut. Dodajemy owoce morza (ja dodaje zamrożone). Całość dusimy około 10 minut. Następnie dodajemy sok z połowy limonki i wino. Gotujemy całość na dużym ogniu aż alkohol odparuje. Następnie dodajemy śmietanę i posiekaną pietruszkę. Całość gotujemy około 4 minut. Do tak przygotowanego sosu wrzucamy makaron i chwilę razem podsmażamy, żeby smaki się połączyły.

Po przełożeniu makaronu na talerze można go posypać świeżo startym parmezanem.

Smacznego!
    