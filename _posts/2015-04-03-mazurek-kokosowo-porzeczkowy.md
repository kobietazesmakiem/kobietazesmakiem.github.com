---
layout: post
title:  Mazurek kokosowo porzeczkowy
categories: [przepisy]
tags: [ciasta, ciasta-ciasteczka-desery, desery, mazurek, na-slodko, wielkanoc]
image: assets/images/2015/04/mazurek-kokosowy.jpg
---
To jest mazurek zdecydowanie w moich ulubionych smakach. Słodkie wiórki kokosowe pachnące rumem świetnie komponują się z kwaskowym dżemem porzeczkowym. Wszystko to na delikatnym i chrupiącym spodzie z kruchego ciasta. Sekretem kruchości ciasta jest zdecydowanie zastosowanie ugotowanego żółtka. Mazurek świetnie będzie się prezentował na świątecznym stole, najlepiej smakuje następnego dnia po przygotowaniu.

 
![](assets/images/2015/04/mazurek-kokosowy-2-300x222.jpg)



**Składniki na ciasto:**
* 300 g mąki tortowej
* 200 g masła (zimnego i twardego)
* 100 g drobnego cukru
* 1 łyżka gęstej kwaśniej śmietany (18%)
* 1 ugotowane żółtko


**Dodatki:**
* 100 g wiórków kokosowych
* 150 ml śmietany 12%
* 2 łyżki masła
* 2 łyżki cukru
* 50 ml rumu
* dżem porzeczkowy


**Wykonanie:**

Wszystkie składniki ciasta siekamy nożem na stolnicy. Następnie ugniatamy ciasto jak najszybciej, żeby się nie ogrzało. Formujemy kulkę i chłodzimy w lodówce około 1 godziny. Schłodzone ciasto rozwałkowujemy dostosowując je do wielkości blaszki, a także zostawiając odrobinę do uformowania rantów mazurka. Spód nakłuwamy w kilku miejscach i pieczemy w piekarniku nagrzanym do 175 stopni C około 20 minut na złoty kolor.

Przygotowujemy masę kokosową. Wiórki, śmietanę, cukier i masło podgrzewamy i gotujemy razem około 5 minut. Następnie dodajemy do masy rum i gotujemy, aż do wyparowania alkoholu. Masę kokosową lekko studzimy. Na przestudzony spód mazurka wykładamy warstwę dżemu porzeczkowego, dżemu nie żałujemy (ja zużyłam 3/4 słoika). Następnie masę kokosowa przekładamy do szprycy o dużej końcówce i wykładamy stożki masy kokosowej na porzeczkowym dżemie. Całość można dodatkowo posypać płatkami migdałów.

[av\_masonry\_gallery ids='661,1367,1368' caption\_elements='none' caption\_styling='' caption\_display='always' size='fixed' orientation='' image\_size='masonry' gap='1px' columns='3' av-desktop-columns='' av-medium-columns='' av-small-columns='' av-mini-columns='' items='24' paginate='none' color='' custom\_bg='' animation='active' animation\_duration='' animation\_custom\_bg\_color='' animation\_custom\_bg\_color\_multi\_list='' animation\_z\_index\_curtain='100' overlay\_fx='active' container\_links='active' link\_dest='' lightbox\_text='' img\_scrset='' lazy\_loading='disabled' id='' custom\_class='' template\_class='' av\_uid='av-6t3tn' sc\_version='1.0']

Smacznego!
    