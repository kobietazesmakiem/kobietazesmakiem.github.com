---
layout: post
title:  Deser jabłkowy
categories: [przepisy]
tags: [ciasta-ciasteczka-desery, desery, jablka, na-slodko]
image: assets/images/2015/05/deser-z-jablkami-2.jpg
---
Są takie dni kiedy czasu jest mało, a ochota na słodki deser po prostu nie odpuszcza. Wtedy warto mieć w zanadrzu przepis na błyskawiczny, prosty i przepyszny słodki deser. Jednym z bardziej wdzięcznych produktów do deseru są jabłka. Stąd pomysł na deser jabłkowy. Karmelizowane jabłka, cynamon, kruszone ciasteczka i słodko kwaśna śmietanka - wszystko to razem to pychota.
![](assets/images/2015/05/deser-z-jablkami-300x222.jpg)



**Składniki (na 4 porcje):**
* 6 twardych jabłek
* trzy łyżki cukru trzcinowego
* 1/2 łyżeczki cynamonu
* paczka ciasteczek owsianych (np. złotokłose)
* szklanka śmietany (12%)
* łyżka cukru pudru


**Wykonanie:**

Jabłka obieramy, wykrawamy gniazda nasienne i kroimy w ósemki. Kawałki jabłek układamy na patelni i podlewamy niewielką ilością wody. Następnie jabłka dusimy pod przykryciem aż delikatnie zmiękną. Następnie zdejmujemy pokrywkę, jabłka posypujemy cukrem trzcinowym, cynamonem i mieszamy, smażymy je tak aż cały płyn odparuje a jabłka nabiorą złotawej barwy. Tak podsmażone jabłka studzimy i przekładamy do miseczek. Ciasteczka kruszymy widelcem na drobne kawałki. Śmietanę mieszamy z cukrem pudrem, najlepiej w blenderze dzięki temu śmietana, choć się nie ubije, będzie bardziej puszysta. Każdą z porcji jabłek posypujemy pokruszonymi ciasteczkami i polewamy śmietanką.

[av\_gallery ids='815,816,814' style='thumbnails' preview\_size='portfolio' crop\_big\_preview\_thumbnail='avia-gallery-big-crop-thumb' thumb\_size='featured\_large' columns='3' imagelink='lightbox' lazyload='avia\_lazyload' av\_uid='av-ah3h1']

Smacznego!
    