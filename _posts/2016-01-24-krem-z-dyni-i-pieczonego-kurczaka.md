---
layout: post
title:  Krem z dyni i pieczonego kurczaka
categories: [przepisy]
tags: [dynia, kurczak, na-slono, przepisy, przystawka, zupa, zupa-krem, zupy]
image: https://kobietazesmakiem.pl/wp-content/uploads/2016/01/krem-z-dyni-i-kurczaka.jpg
---
Pyszna, pożywna i rozgrzewająca zupa krem z dyni z pikantnymi paluchami. Delikatny smak pieczonej dyni świetnie zgrywa się z aromatem pieczonego kurczaka. Dzięki blendowaniu zupy z mięsem jest ona bardziej sycąca i pożywna. Fajnym dodatkiem do zupy są paluchy z ciasta francuskiego  z dodatkiem pikantnego chili i pietruszki. Dodatkowa zaleta tego dania to jego prostota, kilka składników, proste wykonanie i mamy pyszną przystawkę.

![](https://kobietazesmakiem.pl/wp-content/uploads/2022/08/krem-z-dyni-i-kurczaka-1-300x210.jpg)
**Składniki:**
* 1 pieczone udko z kurczaka
* 500 g dyni (świeżej lub mrożonej)
* 1 duża cebula
* pół łyżeczki imbiru mielonego
* pół łyżeczki pieprzu chili cayenne
* sól
* 1 opakowanie ciasta francuskiego
* płatki chili (lub ostra papryka, lub pieprz chili cayenne)
* posiekana pietruszka
* oliwa z oliwek
* śmietana 18% (kilka łyżek - opcjonalnie)


**Wykonanie:**

Cebulę kroimy w piórka i smażymy na złoty kolor w garnku na odrobinie oliwy z oliwek z dodatkiem pieprzu cayenne. Następnie do cebuli dodajemy pokrojoną w drobną kostkę dynię. Całość smażymy razem około 10 minut. Przygotowujemy mięso z udka z kurczaka (najlepsze będzie mocno opieczone na patelni na oleju przyprawione solą, pieprzem i papryką). Mięso z udka obieramy od kości, kroimy w korstkę i dodajemy do dyni. Całość podsmażamy razem jeszcze 5 minut. Następnie do tego dolewamy około 800 ml wrzątku. Gotujemy do połączenia smaków (5-10 minut). Wszystko blendujemy na gładki krem i doprawiamy imbirem i solą do smaku.

Kiedy zupa się gotuje i nabiera smaku, warto w międzyczasie przygotować pikantne paluchy. Ciasto francuskie smarujemy cienką warstwą oliwy z oliwek, obsypujemy solą, płatkami chili i posiekaną pietruszką. Tak przygotowane ciasto kroimy na paski szerokości około 3 cm. Następnie zwijamy z nich ruloniki i pieczemy w piekarniku na złoty kolor (175 stopni C - termoobieg).

Zupę serwujemy z łyżką śmietany, odrobina pietruszki i ciepłymi pikantnymi paluchami.

[av\_masonry\_gallery ids='1395,918' caption\_elements='none' caption\_styling='' caption\_display='always' size='fixed' orientation='' image\_size='masonry' gap='1px' columns='2' av-desktop-columns='' av-medium-columns='' av-small-columns='' av-mini-columns='' items='24' paginate='none' color='' custom\_bg='' animation='active' animation\_duration='' animation\_custom\_bg\_color='' animation\_custom\_bg\_color\_multi\_list='' animation\_z\_index\_curtain='100' overlay\_fx='active' container\_links='active' link\_dest='' lightbox\_text='' img\_scrset='' lazy\_loading='disabled' id='' custom\_class='' template\_class='' av\_uid='av-22kcua' sc\_version='1.0']

Smacznego!
    