---
layout: post
title:  "Ciasto drożdżowe z owocami i kruszonką"
categories: ['przepisy']
tags: ['ciasta', 'ciasta-ciasteczka-desery', 'desery', 'drozdzowe', 'na-slodko', 'przepisy']
image: assets/images/1.jpg
---
Ciasto drożdżowe z owocami i kruszonką to trochę jak podróż do przeszłości. Czasów dzieciństwa kiedy słyszało się "jeszcze nie wolno jeść bo gorące". Każdy dom ma swój niepowtarzalny smak ciasta drożdżowego. Mój smak to przede wszystkim puszyste drożdżowe z kruszonką i owocami w zależności od sezonu truskawkami, śliwkami, a w tej wersji z borówkami i malinami. Ciasto jest pyszne, puszyste i delikatne, co więcej długo utrzymuje swoja świeżość, wystarczy pamiętać o tym żeby je dobrze przykryć. Sekretem dobrego drożdżowego ciasta jest zaczyn i cierpliwość. Najlepiej smakuje z cafe latte lub po prostu z mlekiem.

 
![](https://kobietazesmakiem.pl/wp-content/uploads/2015/03/drozdzowe-z-owowcami-1-300x175.jpg)



**Składniki:**
* 1/2 kg mąki tortowej
* 3/4 szklanki cukru
* szklanka mleka
* 15 g świeżych drożdży
* 2 żółtka
* 50 g margaryny
* łyżeczka cukru wanilinowego


**Dodatki:**
* świeże borówki amerykańskie
* świeże maliny


**Kruszonka:**
* 100 g mąki tortowej
* 50 g cukier
* 50 g margaryny


**Wykonanie**

Mleko podgrzewamy, a margarynę rozpuszczamy. Do miseczki dodajemy 1/4 szklanki ciepłego mleka, pokruszone drożdże, łyżkę cukru i łyżkę mąki, całość mieszamy. Masa powinna być gęsta i kleista. Tak przygotowany zaczyn odstawiamy, żeby drożdże trochę popracowały. W tym czasie do miski dodajemy wszystkie pozostałe składniki. Kiedy zaczyn już wyrósł i dostał bąbelków powietrza przekładamy go do miski z pozostałymi składnikami. Całość ugniatamy ręką tak długo, aż ciasto będzie się samo oklejało od ręki. Wyrabiając ciasto warto pamiętać żeby je dobrze napowietrzyć i ugniatać nie mniej niż 10 minut. Jeżeli ciasto jest zbyt lepkie można dodać do niego odrobinę więcej mąki, ale nie przesadzić.

Tak przygotowane ciasto pozostawiamy pod przykryciem do wyrośnięcia około 30-40 minut, powinno podwoić swoją objętość. W tym czasie myjemy i osuszamy owoce. Przygotowujemy również kruszonkę dodając wszystkie jej składniki do miseczki i rozcieramy palcami tak, żeby powstały mniejsze i większe okruchy.

Kiedy ciasto już wyrosło przekładamy je do formy (tortownica o średnicy 26 cm). Układamy na wierzchu owoce i pozostawiamy pod przykryciem raz jeszcze na 20-30 minut do ponownego wyrośnięcia. Następnie posypujemy kruszonką i pieczemy około 40 minut w temperaturze 175 stopni C. Serwujemy z pyszną kawą lub mlekiem.

Smacznego!

[av\_masonry\_gallery ids='629,1361,1362' caption\_elements='none' caption\_styling='' caption\_display='always' size='fixed' orientation='' image\_size='masonry' gap='1px' columns='3' av-desktop-columns='' av-medium-columns='' av-small-columns='' av-mini-columns='' items='24' paginate='none' color='' custom\_bg='' animation='active' animation\_duration='' animation\_custom\_bg\_color='' animation\_custom\_bg\_color\_multi\_list='' animation\_z\_index\_curtain='100' overlay\_fx='active' container\_links='active' link\_dest='' lightbox\_text='' img\_scrset='' lazy\_loading='disabled' id='' custom\_class='' template\_class='' av\_uid='av-2cdkvq' sc\_version='1.0']
    