---
layout: post
title:  Kruche rogaliki migdałowe
categories: [przepisy]
tags: [boze-narodzenie, ciasta-ciasteczka-desery, ciastka, desery, na-slodko, rogaliki]
image: assets/images/2022/10/IMG_20221008_143717.jpg
---
Nieziemsko kruche, o niesamowicie maślanym smaku kruche rogaliki migdałowe. Must have każdych świąt i imprez, mają wyjątkową moc znikania w mgnieniu oka. Wymagają trochę siły w ugniataniu i cierpliwości w chłodzeniu, ale sami zobaczycie - są warte grzechu.
![](assets/images/2022/10/IMG_20221008_143819-225x300.jpg)



**Składniki (na około 50 rogalików, czyli 2 pełne blachy z piekarnika)**

Ciasto:
* 200 g mielonych migdałów
* 550 g mąki pszennej
* 180 g cukru
* 420 g masła


Do posypania:
* 100 g cukru pudru
* laska wanilii lub 1 opakowanie cukru wanilinowego


**Wykonanie:**

Wszystkie składniki ciasta wyrobić aż będzie plastyczne i jednolite. Ciasto jest dość suche i wymaga trochę siły i cierpliwości, ale da się je ugnieść, wierzcie mi ;) Z tak przygotowanego ciasta ulepić rogaliki w kształcie półksiężyców i ułożyć na blasze wyłożonej papierem do pieczenia. Następnie rogaliki schłodzić przez około 60 minut w lodówce lub na zewnątrz (najlepiej w temparturze 5-10 stopni C).  Schłodzone rogaliki włożyć do nagrzanego piekarnika, piec na złoty kolor około 25 minut w temperaturze 175 stopni C.

Cukier puder wymieszać z  miąższem z laski wanilii, lub z cukrem wanilinowym zblendowanym na puder. Po upieczeniu rogaliki lekko ostudzić i jeszcze ciepłe obtoczyć w przygotowanym wcześniej waniliowym pudrze.

[av\_masonry\_gallery ids='1781,1782,1783' caption\_elements='none' caption\_styling='' caption\_display='always' size='flex' orientation='' image\_size='masonry' gap='1px' columns='3' av-desktop-columns='' av-medium-columns='' av-small-columns='' av-mini-columns='' items='24' paginate='none' color='' custom\_bg='' animation='active' animation\_duration='' animation\_custom\_bg\_color='' animation\_custom\_bg\_color\_multi\_list='' animation\_z\_index\_curtain='100' overlay\_fx='active' container\_links='active' link\_dest='' lightbox\_text='' img\_scrset='' lazy\_loading='disabled' id='' custom\_class='' template\_class='' av\_uid='av-387f84' sc\_version='1.0']

Smacznego!
    