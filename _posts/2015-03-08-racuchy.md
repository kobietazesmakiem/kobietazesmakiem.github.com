---
layout: post
title:  "Racuchy"
categories: ['przepisy']
tags: ['ciasta-ciasteczka-desery', 'dania-maczne', 'desery', 'inne', 'na-slodko', 'placuszki', 'przekaska', 'przepisy', 'racuchy', 'sniadanie']
image: assets/images/1.jpg
---
Złote skarby poranka... racuchy, bo o nich mowa, to słodkie wspomnienie dzieciństwa. Kiedy po całym domu rozprzestrzenia się aromat drożdży już wiadomo, że czeka nas pyszne słodkie śniadanie lub pyszny domowy deser. Dobry i sprawdzony przepis na racuchy to podstawa. To ciasto jest bardzo proste w wykonaniu, a racuchy zawsze wychodzą złote i puszyste. Najlepiej smakują jeszcze ciepłe posypane cukrem pudrem. Można je serwować również z ulubionym dżemem, syropem klonowych lub miodem. Calce lizać.
[![racuchy 2](http://kobieta-ze-smakiem.pl/wp-content/uploads/2015/03/racuchy-2-300x225.jpg)](http://kobieta-ze-smakiem.pl/wp-content/uploads/2015/03/racuchy-2.jpg)



**Składniki:**


* 250 g mąki pszennej
* 15 g świeżych drożdży
* szklanka mleka
* 6 łyżek cukru
* 2 jajka
* 50 g margaryny
* olej do smażenia
* cukier puder do posypania


**Wykonanie:**

Mąkę przesiewamy do miski. Pół szklanki mleka lekko podgrzewamy, żeby było ciepłe. Do mleka dodajemy drożdże i jedną łyżkę cukru i mieszamy aż drożdże i cukier się rozpuszczą. tak przygotowane mleko wlewamy do mąki. W osobnej misce ucieramy jajka z pozostałymi 5 łyżkami cukru. Margarynę rozpuszczamy. Do miski z mąką dodajemy masę jajeczną i margarynę. Całość mieszamy do uzyskania jednolitej konsystencji przypominającej gęstością śmietanę, mieszając staramy się jak najlepiej napowietrzyć ciasto. Ciasto przykrywamy ściereczką i odstawiamy do wyrośnięcia w ciepłe miejsce na około 30 minut.

Wyrośnięte ciasto nakładamy łyżką na rozgrzany na patelni olej formując placuszki o grubości około 2 cm. Smażymy z obu stron na zloty kolor. Podajemy jeszcze ciepłe posypane cukrem pudrem, z ulubią konfiturą, syropem klonowym lub miodem.

[av\_gallery ids='541,539' style='thumbnails' preview\_size='portfolio' crop\_big\_preview\_thumbnail='avia-gallery-big-crop-thumb' thumb\_size='masonry' columns='2' imagelink='lightbox' lazyload='avia\_lazyload' av\_uid='av-77js2']

Smacznego!
    