---
layout: post
title:  Mazurek pomarańczowy
categories: [przepisy]
tags: [ciasta, ciasta-ciasteczka-desery, desery, mazurek, na-slodko, wielkanoc]
---
Obok klasycznych kajmakowych mazurków, warto również zaproponować coś owocowego. Jedno ze świetnych połączeń to słodko-gorzki smak pomarańczy w połączeniu z czekoladą. Mazurek jest jednym z tych bardziej wilgotnych i szybko się przegryza.

**Składniki na ciasto:**
* 300 g mąki tortowej
* 200 g masła (zimnego i twardego)
* 100 g drobnego cukru
* 1 łyżka gęstej kwaśniej śmietany (18%)
* 1 ugotowane żółtko

**Dodatki:**
* 3 średnie pomarańcze
* 1 cytryna
* 200 g cukru
* wiórki czekoladowe/mleczna czekolada

**Wykonanie:**

Wszystkie składniki ciasta siekamy nożem na stolnicy. Następnie ugniatamy ciasto jak najszybciej, żeby się nie ogrzało. Formujemy kulkę i chłodzimy w lodówce około 1 godziny. Schłodzone ciasto rozwałkowujemy dostosowując je do wielkości blaszki, a także zostawiając odrobinę do uformowania rantów mazurka. Spód nakłuwamy w kilku miejscach i pieczemy w piekarniku nagrzanym do 175 stopni C około 20 minut na złoty kolor.

Pomarańcze i cytrynę szorujemy. Następnie zesterem ścieramy skórkę z pomarańczy. Pomarańcze i cytrynę obieramy ze skórki i jej wszelkich białych pozostałości. Owoce następnie blendujemy. Zblendowane owoce, mieszamy w garnku z cukrem i startą wcześniej skórką pomarańczową i gotujemy na średnim ogniu. Masę pomarańczową gotujemy tak sługo, aż cały płyn odparuje, a masa mocno zgęstnieje (u mnie około 1 godziny). Masę lekko studzimy i ciepłą przekładamy na wystudzony spód mazurka. całość dekorujemy wiórkami czekoladowymi i/lub startą mleczną czekoladą.

Smacznego!