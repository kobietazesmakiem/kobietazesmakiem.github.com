---
layout: post
title:  Surówka z białej kapusty
categories: [przepisy]
tags: [dodatki, kapusta, na-slono, surowkiwege]
---
Kiedy kończy się zima, a trawa zaczyna się zielenić nasz organizm domaga się witamin. Wtedy też warto zamienić gotowane i duszone warzywa, na świeże surówki, które będą świetnym dodatkiem do obiadu. Ta wersja surówki z młodej białej kapusty swoja kompozycję zawdzięcza głównie koperkowi i oliwie z oliwek. Surówka jest jednocześnie lekko chrupiąca i delikatna, a do tego super prosta i błyskawiczna do wykonania.

**Składniki:**

* 1/2 średniej młodej kapusty
* 1 duża marchewka
* 1 duże jabłko
* 1/2 pęczka świeżego koperku
* 4 łyżki oliwy z oliwek
* sól, pieprz

**Wykonanie:**

Kapustę szatkujemy na drobne paseczki. Marchewkę i jabłko obieramy, a następnie ścieramy na tarce i dodajemy do kapusty. Koperek siekamy drobno i dodajemy do całości. Surówkę doprawiamy do smaku solą i pieprzem, a następnie polewamy oliwą. Jeżeli chcemy, żeby surówka była bardzo chrupiąca doprawiamy i polewamy ją oliwą tuż przed podaniem.

Smacznego!
    