---
layout: post
title:  "Babka piaskowa"
categories: ['przepisy']
tags: ['babka', 'ciasta', 'ciasta-ciasteczka-desery', 'desery', 'przepisy', 'wielkanoc']
image: assets/images/1.jpg
---
Babka piaskowa to klasyka świąt wielkanocnych. Jest to jedno z tych ciast, które lubi płatać figle i zamienić się w zakalec. Od kiedy korzystam z tego przepisu wielbiciele zakalców zostają na lodzie, niestety albo stety ta baka piaskowa zawsze wychodzi. Jest delikatna, ma świetną piaskowa strukturę, a w duecie z herbatą jest przepyszna. Niezła z niej babka do tego stopnia, że znika w nieznanych okolicznościach.

[![babka piaskowa](http://kobieta-ze-smakiem.pl/wp-content/uploads/2015/04/babka-piaskowa-300x222.jpg)](http://kobieta-ze-smakiem.pl/wp-content/uploads/2015/04/babka-piaskowa.jpg)

 

Składniki:
* 4 jajka
* 1 szklanka mąki pszennej
* 3/4 szklanki mąki ziemniaczanej
* 1 szklanka cukru
* 1 kostka margaryny (250 g)
* 2 płaskie łyżeczki proszku do pieczenia
* pół laski wanilii
* 1,5 łyżki kakao


Wykonanie:

Margarynę rozpuścić i ostudzić. Jajka ucieramy mikserem z cukrem. Następnie stopniowo dodajemy obie mąki i proszek do pieczenia cały czas ucierając masę. Do masy dodajemy płynną margarynę i ucieramy. Wanilię rozcinamy i zeskrobujemy z niej środek i dodajemy do ciasta. Trzy czwarte ciasta przekładamy do wysmarowanej masłem formy na babkę (najlepiej z kominem na środku). Do pozostałej części ciasta dodajemy kakao i miksujemy do uzyskania kakaowej jednolitej kolorystycznie masy. Masę kakaową przekładamy do formy, nie mieszamy dzięki temu babka będzie dwukolorowa. Babkę pieczemy godzinę w piekarniku nagrzanym do 175 stopni C.

[av\_gallery ids='686,685,684' style='thumbnails' preview\_size='portfolio' crop\_big\_preview\_thumbnail='avia-gallery-big-crop-thumb' thumb\_size='featured\_large' columns='3' imagelink='lightbox' lazyload='avia\_lazyload' av\_uid='av-321krt']

Babkę można posypać cukrem pudrem lub polukrować.

Smacznego!
    