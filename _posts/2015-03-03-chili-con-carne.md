---
layout: post
title:  Chili con carne
categories: [przepisy]
tags: [danie-glowne, jednogarnkowe, meksykanskie, miesa, na-ostro, na-slono, obiad]
image: assets/images/2015/03/chili-con-carne.jpg
---
Chili con carne, potrwa z kuchni tex-mex i stały bywalec o dziwo amerykańskich fast foodów. Dla mnie jedna z ulubionych pozycji na liście obiadów na szybko. Z mięsa wołowego, fasoli i kukurydzy wyczarowujemy jednogarnkowe cudo pełne aromatów i smaków. To danie musi być pikantne i pachnieć kminem rzymskim - wtedy jest to prawdziwe chili con carne. Ma dwie ogromne zalety jest łatwe w przygotowaniu i bardzo sycące. Najlepiej smakuje serwowane na gorąco.

**Składniki:**
* 500 g mięsa mielonego wołowego
* 2 średnie cebule
* 3 ząbki czosnku
* 1 czerwona papryczka chili
* 1 mała czerwona papryka
* 2 puszki czerwonej fasoli
* 1 puszka pomidorów w kawałkach
* 1 puszka kukurydzy
* 2 łyżki przecieru pomidorowego
* przyprawa do chili con carne
* sól
* oliwa z oliwek do smażenia


**Wykonanie:**

Cebulę kroimy w drobną kostkę i podsmażamy na dużej wysokiej patelni na rozgrzanej oliwie z oliwek aż do zeszklenia. Następnie dodajemy do cebuli pokrojone w kosteczkę czosnek i papryczkę chili. Całość podsmażamy około 3 minut. Do warzyw dodajemy mięso mielone i smażymy cały czas mieszając i rozdrabniając mięso na małe cząstki aż mięso będzie podsmażone. Kukurydzę odcedzamy i dodajemy do mięsa. Następnie na patelnię dodajemy również fasolę razem z zalewą z puszki i pomidory. Całość mieszamy, przykrywamy i dusimy aż zmięknie fasola. Na koniec dodajemy przyprawę do chili con carne (lub własną mieszankę: kmin rzymski, pieprz chili cayenne i ostrą paprykę) i przecier pomidorowy. Całość mieszamy, doprawiamy do smaku solą i dusimy jeszcze 5 minut dla połączenia się smaków.

Smacznego!
    