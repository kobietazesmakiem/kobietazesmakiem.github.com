---
layout: post
title:  "Risotto carbonara"
categories: ['przepisy']
tags: ['boczek', 'danie-glowne', 'jednogarnkowe', 'kolacja', 'miesa', 'na-slono', 'obiad', 'przepisy', 'risotto']
image: assets/images/1.jpg
---
Risotto to zwykle owoce morza i białe wino, ale nie zawsze. Tym razem proponuję risotto z wędzonym boczkiem i śmietanką. Carbonara to tradycyjnie wersja spaghetti, ale wierzcie mi na słowo jako risotto również sprawdza się rewelacyjnie. Pyszne, delikatne, kremowe i pachnące wędzonką risotto jest daniem jednogarnkowym, które ma tendencje do znikania z garnka i lodówki w mgnieniu oka, a to chyba najlepsza recenzja. Polecam.
[![risotto carbonara 1](http://kobieta-ze-smakiem.pl/wp-content/uploads/2015/05/risotto-carbonara-1-300x225.jpg)](http://kobieta-ze-smakiem.pl/wp-content/uploads/2015/05/risotto-carbonara-1.jpg)



**Składniki:**
* 600 g wędzonego (parzonego) boczku
* 1 cebula
* 250 g ryżu do risotto
* 300 ml śmietanki kremówki
* natka pietruszki
* sól, pieprz


**Wykonanie:**

Boczek kroimy w drobną kostkę, wrzucamy na patelnię i smażymy aż się lekko wytopi i zrumieni. Następnie do boczku dodajemy pokrojoną w kosteczkę cebulę i podsmażamy aż się zeszkli. Do cebuli i boczku dodajemy ryż i podsmażamy 5 minut. Następnie do całości dolewamy szklankę wody i dusimy ryż aż zgęstnieje. Następnie stopniowo dodajemy śmietankę, każdą kolejną porcję śmietanki wlewamy kiedy ryż wchłonie poprzednią. Całość dusimy pamiętając o mieszaniu aż ryż będzie miękki i delikatny, doprawiamy do smaku solą i pieprzem. Risotto serwujemy na gorąco posypując je posiekaną świeżą natką pietruszki.

[av\_masonry\_gallery ids='1387,1386,878' caption\_elements='none' caption\_styling='' caption\_display='always' size='fixed' orientation='' image\_size='masonry' gap='1px' columns='3' av-desktop-columns='' av-medium-columns='' av-small-columns='' av-mini-columns='' items='24' paginate='none' color='' custom\_bg='' animation='active' animation\_duration='' animation\_custom\_bg\_color='' animation\_custom\_bg\_color\_multi\_list='' animation\_z\_index\_curtain='100' overlay\_fx='active' container\_links='active' link\_dest='' lightbox\_text='' img\_scrset='' lazy\_loading='disabled' id='' custom\_class='' template\_class='' av\_uid='av-3127ml' sc\_version='1.0']

Smacznego!
    