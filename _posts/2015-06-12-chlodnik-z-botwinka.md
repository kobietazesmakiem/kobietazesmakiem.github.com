---
layout: post
title:  Chłodnik z botwinką
categories: [przepisy]
tags: [chlodnik, dietetycznie, na-slono, wege, zupa, zupypolecam]
image: assets/images/2015/06/chlodnik-z-botwinka-2.jpg
---
Uff jak gorąco! Są takie właśnie dni kiedy upał i słońce skutecznie zniechęcają do przebywania w kuchni w towarzystwie gorących garnków. Własnie na takie dni warto mieć w zanadrzu błyskawiczny przepis na coś pysznego i chłodnego. Piękny różowy chłodnik z młodej botwinki, chrupiących ogórków i rzodkiewek, z pysznym koprem i szczypiorem. Pyyycha! Smak wiosny i cudowne ochłodzenie - taki obiad to zbawienie w upalne dni. Ma jeszcze jeden wielki atutu samo zdrowie bez zbędnych kalorii.

 
![](assets/images/2015/06/chlodnik-z-botwinka-300x225.jpg)



**Składniki:**
* pęczek młodej botwinki
* 4 ogórki gruntowe
* 10 rzodkiewek
* szczypior z 3 dymek
* pęczek świeżego koperku
* 350 g kefiru
* 400 g jogurtu naturalnego (płynnego)
* sól i pieprz


**Wykonanie:**

Botwinkę dokładnie myjemy, delikatnie obieramy buraczki, a z łodyg odcinamy części z liśćmi. Łodyżki i buraczki kroimy w kostkę wrzucamy do garnka i zalewamy mała ilością wody (tak, żeby tylko pokryła powierzchnię pokrojonej botwinki). Wodę delikatnie solimy, doprowadzamy do wrzenia i gotujemy buraczki 10 minut. Powinny być al dente. Następnie buraczki razem z wodą studzimy. Ogórki obieramy i kroimy w niedużą kostkę, a rzodkiewkę obieramy w pół-talarki.  Koperek i szczypior myjemy, dobrze osuszany i kroimy drobno. Tak przygotowane warzywa dodajemy do ostudzonych buraczków. Następnie do warzyw dolewamy kefir i jogurt, doprawiamy do smaku solą i pieprzem. Możemy jeść od razu (wersja letnia) lub odstawić chłodnik jeszcze na godzinę do lodówki, żeby był bardzo zimny.

[av\_masonry\_gallery ids='1392,1391,1390' caption\_elements='none' caption\_styling='' caption\_display='always' size='fixed' orientation='' image\_size='masonry' gap='1px' columns='3' av-desktop-columns='' av-medium-columns='' av-small-columns='' av-mini-columns='' items='24' paginate='none' color='' custom\_bg='' animation='active' animation\_duration='' animation\_custom\_bg\_color='' animation\_custom\_bg\_color\_multi\_list='' animation\_z\_index\_curtain='100' overlay\_fx='active' container\_links='active' link\_dest='' lightbox\_text='' img\_scrset='' lazy\_loading='disabled' id='' custom\_class='' template\_class='' av\_uid='av-2nsgjz' sc\_version='1.0']

Smacznego!
    