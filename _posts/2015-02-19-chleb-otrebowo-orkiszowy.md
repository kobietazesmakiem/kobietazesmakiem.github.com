---
layout: post
title:  Chleb otrębowo-orkiszowy
categories: [przepisy]
tags: [chleb, dietetycznie, inne, kulinarnie, sniadanie]
image: assets/images/2015/02/chleb-otrebowo-orkiszony-2.jpg
---
Chlebek otrębowo owsiany to zdrowy i pożywnych chleb domowego wypieku. Ma chrupiącą skórkę, a pożywne ziarenka sezamu i słonecznika to dodatkowa chrupka atrakcja. Mimo otrębów ten wypiek jest delikatnie wilgotny, dlatego tak bardzo go lubię. Taki domowy chlebek idealnie komponuje się z delikatnym twarożkiem ze szczypiorkiem i rzodkiewką, kanapeczki to propozycja na zdrowe śniadanie w domu lub dodające energii szybkie śniadanie w pracy. Przepis na chlebek inspirowany jest przepisami na bułki i chleby z diety dukan, więc nie ma obaw o kalorie.
![](assets/images/2015/02/chleb-otrebowo-orkiszowy-1-300x222.jpg)



**Składniki:**
* 3 jajka
* 250 g jogurtu naturalnego
* 1 szklanka mąki orkiszowej
* 1 szklanka otrębów pszennych, żytnich lub zarodków pszennych (może być mix)
* 0,5 szklanki otrębów owsianych
* łyżeczka proszku do pieczenia
* pół łyżeczki sody oczyszczonej
* 3 łyżki słonecznika łuskanego
* 2 łyżki ziaren czarnego sezamu
* 1 łyżka przyprawy suszone pomidory z bazylią i czosnkiem/czarnuszką
* sól
* pieprz


**Wykonanie:**

Jajka miksujemy na puszystą masę, dodajemy jogurt i dalej miksujemy. Następnie dodajemy stopniowo wszystkie sypkie składniki i ziarna. Wszystko razem mieszamy na do połączenia  składników. Całość doprawiamy do smaku pieprzem, solą i przyprawą z suszonymi pomidorami. Masę przekładamy do małej keksówki i odstawiamy na 15 minut, żeby otręby napęczniały, dzięki temu chleb nie będzie suchy. Pieczemy około 25 minut w temperaturze 175 st. C. (termoobieg).
![](assets/images/2015/02/chleb-otrebowo-orkiszony-300x222.jpg)


Smacznego!
    