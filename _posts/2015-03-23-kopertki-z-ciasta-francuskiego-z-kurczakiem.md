---
layout: post
title:  "http://kobieta-ze-smakiem.pl/?p=598"
categories: ['przepisy']
tags: ['ciasto-francuskie', 'miesa', 'na-slono', 'przekaska', 'przepisy', 'przystawka', 'przystawki']
image: "http://kobieta-ze-smakiem.pl/?p=598"
---
Pewniak na szybko to najlepszy opis kopertek z kurczakiem. Kopertki robimy z ciasta fracuskiego z pysznym farszem z kurczakiem, szpinakiem i suszonymi pomidorami. Składniki na farsz tworzą idelane trio, a glównym bohaterem są aromatyczne suszone pomidory. Kopertki robi się błyskawicznie i już nie jeden raz uratowały mój obiad lub nagły nalot gości. Jest to jedno z tych dań, po którym możecie usłyszeć: daj przepis.

 
![](https://kobietazesmakiem.pl/wp-content/uploads/2015/03/kopertki-z-kurczakiem-300x222.jpg)



**Składniki:**
* 2 opakowania ciasta francuskiego (lub jedno XXL)
* 2 piersi z kurczaka
* szpinak mrożony rozdrobniony
* słoik suszonych pomidorów w oleju
* 1 cebula
* sól
* pieprz


**Wykonanie:**

Na patelni rozgrzewamy oliwę z suszonych pomidorów. na oliwie podsmażamy pokrojoną w kosteczkę cebulę, aż się zeszkli. Następnie dodajemy na patelnię szpinak i podsmażamy, aż cały się rozmrozi i odparuje woda. Następnie dodajemy pokrojone w paseczki suszone pomidory, a po chwili również pokrojonego w kostkę kurczaka. Farsz podsmażamy aż kurczak będzie dosmażony w środku i doprawiamy do smaku solą i pieprzem. Farsz powinien być gęsty i dość suchy (ważne żeby nie podchodził wodą ani tłuszczem). Przed przygotowaniem kopertek farsz należy koniecznie wystudzić.

Ciasto francuskie kroimy na prostokąty, które będziemy składać na pół. Połowę prostokąta rozcinamy tworząc paseczki (frędzle) prostopadle do krawędzi zgięcia. Na każdą nie pociętą połowę prostokąta z ciasta francuskiego nakładamy farsz i składamy na pół przykrywając farsz pociętym w paseczki kawałkiem ciasta. Tak przygotowane kopertki można posmarować pędzelkiem zamoczonym w mleku, dzięki czemu po upieczeniu będą lekko złote.

Kopertki pieczemy w piekarniku nagrzanym do 180 stopni C (termoobieg) od 20 do 30 minut, aż będą złote, a ciasto francuskie pięknie się  rozwarstwi.

Można je podawać na gorąco i na zimno, w obu wariantach są pyszne.

Smacznego!

[av\_masonry\_gallery ids='1353,1352,1351' caption\_elements='none' caption\_styling='' caption\_display='always' size='fixed' orientation='' image\_size='masonry' gap='1px' columns='3' av-desktop-columns='' av-medium-columns='' av-small-columns='' av-mini-columns='' items='24' paginate='none' color='' custom\_bg='' animation='active' animation\_duration='' animation\_custom\_bg\_color='' animation\_custom\_bg\_color\_multi\_list='' animation\_z\_index\_curtain='100' overlay\_fx='active' container\_links='active' link\_dest='' lightbox\_text='' img\_scrset='' lazy\_loading='disabled' id='' custom\_class='' template\_class='' av\_uid='av-35814z' sc\_version='1.0']
    