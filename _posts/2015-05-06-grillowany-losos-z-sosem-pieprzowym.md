---
layout: post
title:  Grillowany łosoś z sosem pieprzowym
categories: [przepisy]
tags: [danie-glowne, grill, kolacja, losos, na-slono, obiad, przepisy, ryba, ryby-i-owoce-morza]
image: assets/images/2015/05/losos-z-sosem-pieprzowym-2.jpg
---
Grillowany łosoś to jedna z bardziej wdzięcznych ryb jako pozycja obiadowa. Łososia przygotowuje się błyskawicznie i pod warunkiem zachowania zasad krótkiego pieczenia będzie soczysty z delikatnie chrupiącą skórką. Jedną z propozycji podania łososia może być dodanie do niego sosu pieprzowego, który swoją ostrością i aksamitną konsystencją dopełni smaku grillowanej ryby. Do tego klasyczne i ulubione dodatki, a obiad lub kolacja są gotowe w 30 minut.
![](assets/images/2015/05/losos-z-sosem-pieprzowym-1-300x222.jpg)



**Składniki (4 porcje):**
* filet z łososia 800 g
* cytryna
* 50 g masła
* 1 szklanka mleka
* 200 g śmietanki 30%
* 1 łyżka mąki pszennej
* pieprz zielony w occie winnym (4 łyżki)
* sól zwykła i sól morska
* pieprz mielony i świeżo mielony


**Wykonanie:**

Łososia myjemy i osuszamy, dzielimy na porcie, następnie każdą z nich skrapiamy sokiem z cytryny, oprószamy świeżo mieloną solą morską i świeżo mielonym pieprzem. Łososia pozostawiamy przyprawionego na czas przygotowania sosu, żeby nabrał smaku.

Na patelni roztapiamy na małym ogniu masło. Kiedy masło jest rozpuszczone dodajemy mąkę i podgrzewamy cały czas energicznie mieszając. Kiedy masa lekko zgęstnieje dolewamy stopniowo mleko, a następnie śmietankę. Wszystko dodajemy cały czas mieszając sos trzepaczką, żeby nie zrobiły się grudki. Do sosu dodajemy sok z ćwiartki cytryny, doprawiamy do smaku solą i dodajemy pieprz najpierw 1/2 łyżeczki pieprzu mielonego, a następnie pieprz zielony ziarna odsączone z zalewy. Całość podgrzewamy aż sos zgęstnieje a smaki się połączą.

Łososia grillujemy około 4-5 minut na grillu kontaktowym lub po 3 minuty z każdej strony na wysmarowanej tłuszczem patelni grillowej.

[av\_gallery ids='831,832,833' style='thumbnails' preview\_size='portfolio' crop\_big\_preview\_thumbnail='avia-gallery-big-crop-thumb' thumb\_size='featured\_large' columns='3' imagelink='lightbox' lazyload='avia\_lazyload' av\_uid='av-bfnbe']

Łososia serwujemy na gorąco, polanego delikatnie sosem pieprzowym z cytryną i dodatkami np. świeżą sałatą lub szparagami.

Smacznego!
    