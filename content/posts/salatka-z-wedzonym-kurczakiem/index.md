---
date: "2015-03-21T00:00:00Z"
tags:
- kurczak
- na-slono
- przekaska
- przystawka
- przystawki
- salatka
title: Sałatka z wędzonym kurczakiem
---
Kurczę wędzone, ale to jest dobre. To jedna z tych sałatek, które wciągają, uzależniają i w dziwnych okolicznościach znikają z lodówki. Z resztą spróbujcie sami. Świetnie sprawdza się na imprezach, do grilla i na świątecznym stole. W sałatce może zdziwić ilość majonezu, tak używamy właściwie cały słoik. Mamy do czynienia z dość suchymi składnikami, więc jeśli sałatka ma być pyszna to majonez jest konieczny.

**Składniki:**
* 5 jajek
* dwie nogi wędzone z kurczaka (ew. wędzone filety)
* puszka kukurydzy
* 120 g sera żółtego
* garść słonecznika łuskanego
* 200 ml majonezu
* 3 łyżki jogurtu naturalnego
* sól
* pieprz

**Wykonanie:**

Ugotowane na twardo jajka kroimy w kostkę. Mięso z kurczaka obieramy od kości, pozbawiamy skóry i również kroimy w kostkę. Ser żółty ścieramy na tarce. Wszystko razem mieszamy. Kukurydzę odsączamy i dorzucamy do reszty składników. Słonecznik podprażamy na suchej patelni, aż do zrumienienia. Słonecznik studzimy (jak dodamy gorący to stopi się nam ser) i dodajemy do pozostałych składników. Całość mieszamy z majonezem, jogurtem i doprawiamy do smaku solą i pieprzem.

Smacznego!
    