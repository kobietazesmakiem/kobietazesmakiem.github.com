---
layout: post
title:  "Grillowany kurczak z salsą mango"
categories: ['przepisy']
tags: ['danie-glowne', 'dietetycznie', 'kurczak', 'miesa', 'na-slono', 'obiad', 'piers-z-kurczaka', 'przepisy']
image: assets/images/1.jpg
---
Grillowana pierś z kurczaka to bardzo wdzięczne mięso, świetnie sprawdza się jako podstawa drugiego dania lub dodatek do sałatek. Co najważniejsze taki kurczak nie musi być suchy i nudny. Jedną z jego barwnych wersji jest pierś serwowana z salsą mango. Odrobina egzotyki i soczysta pierś to bardzo wdzięczne połączenie, a przy okazji trochę witamin i niewiele kalorii.


![](https://kobietazesmakiem.pl/wp-content/uploads/2015/05/kurczak-z-salsa-mango-1-300x225.jpg)



**Składniki:**
* 500 g piersi z kurczaka
* przyprawa do grilla
* 1 dojrzałe mango
* 1/2 papryki czerwonej
* 1/2 papryki zielonej
* 1 mała cebula
* sok z 1/8 cytryny
* sok z 1/8 pomarańczy
* oliwa z oliwek
* sól, pieprz


**Wykonanie**

Najpierw przygotowujemy salsę mango. Cebulę kroimy w drobniutką kostkę, posypujemy delikatnie solą i odstawiamy do zmięknięcia na 5-10 minut. Papryki kroimy również w drobniutką kostkę. Mango obieramy i kroimy w dużą kostkę. Paprykę i cebulę mieszamy razem w miseczce, następnie dodajemy mango i delikatnie mieszamy. Całość skrapiamy oliwą z oliwek i sokiem z cytrusów. Próbujemy i doprawiamy do smaku solą i pieprzem.

Kurczaka myjemy, oczyszczamy, kroimy tak żeby uzyskać filety grubości około 2-3 cm. Filety obsypujemy przyprawą do grilla (lub mieszanką ulubionych przepraw). Następnie grillujemy na rozgrzanym grillu kontaktowym lub patelni grillowej wysmarowanej oliwą, kurczaka smażymy kilka minut aż filety będą złote.

Na jeszcze ciepłym kurczaku serwujemy przygotowaną wcześniej salsę.

[av\_gallery ids='854,855,853' style='thumbnails' preview\_size='portfolio' crop\_big\_preview\_thumbnail='avia-gallery-big-crop-thumb' thumb\_size='featured\_large' columns='3' imagelink='lightbox' lazyload='avia\_lazyload' av\_uid='av-7a5dv']

Smacznego!
    