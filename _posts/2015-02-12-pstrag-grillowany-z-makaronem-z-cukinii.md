---
layout: post
title:  Pstrąg grillowany z makaronem z cukinii
categories: [przepisy]
tags: [dietetycznie, obiad, przepisy, pstrag, ryby-i-owoce-morza]
image: assets/images/2015/02/pstrag-1.jpg
featured: true
---
Grillowana ryba z dodatkami, czyli idealna pozycja na lekkostrawny obiad. Pstrąg i jego delikatne mięso doskonale komponuje się ze zdrowym, makaronem z cukinii. Dietowiczom szczerze polecam taki obiad lub kolację. Kubki smakowe i głód są zaspokojone, ale nie czujemy się ociężali i zapchani. Samo zdrowie, mniam!

![kobietazesmakiem.pl pstrąg](assets/images/2015/02/pstrag-1-300x200.jpg)

 

 


**Składniki:**
* dwa świeże pstrągi
* cytryna
* świeży koperek
* liście selera
* 2 małe cukinie
* świeża bazylia
* 6 łyżek oliwy z oliwek
* łyżka oleju sezamowego
* sól
* świeżo mielony kolorowy pieprz


**Wykonanie:**

Pstrągi myjemy i osuszamy. Następnie nacieramy je sokiem z połowy cytryny i obsypujemy solą i świeżo mielonym pieprzem (w środku też). Do środka pstrągów wkładamy kilka liści selera i koperku. Ryby grillujemy około 10 minut na rozgrzanym grillu kontaktowym (długość grillowania zależy od wielkości ryby, generalnie skórka ma być przyrumieniona a mięso białe i soczyste). Jeżeli nie mamy grilla możemy je upiec w piekarniku (180 stopni C, około 20-30 min.).

Cztery duże gałązki bazylii blendujemy z oliwą z oliwek i olejem sezamowym na sos pesto. Cukinie myjemy i obieraczką ścinamy je na cienkie paseczki tworząc paski makaronu (część bez nasion). Tak przygotowany makaron z cukinii mieszamy z przygotowanym wcześniej sosem pesto. Kiedy ryby się grillują, wrzucamy makaron wymieszany z pesto na patelnię. Cukinię smażymy przez kilka minut, aż będzie al dente, doprawiamy solą i pieprzem do smaku.
[![makaron z cukini](http://kobieta-ze-smakiem.pl/wp-content/uploads/2015/02/makaron-z-cukini-300x222.jpg)](http://kobieta-ze-smakiem.pl/wp-content/uploads/2015/02/makaron-z-cukini.jpg)


Rybę i cukinię podajemy na ciepło. Do ryby warto dodać tradycyjnie cytrynkę.

Smacznego!

 
    