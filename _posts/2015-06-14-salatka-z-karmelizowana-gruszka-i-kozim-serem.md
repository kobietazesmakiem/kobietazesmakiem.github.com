---
layout: post
title:  Sałatka z karmelizowaną gruszką i kozim serem
categories: [przepisy]
tags: [na-slono, przekaska, przystawka, przystawkisalatki]
image: assets/images/2015/06/salatka-z-karmelizowana-gruszka.jpg
---
Bardzo lubię sałatki, które pozwalają odkrywać nowe i ciekawe smaki oraz ich nietypowe połączenia. Ta sałatka to karmelizowane gruszki i orzechy, których słodycz łączy się cudownie ze słonym kremowym kozim serem, a wszystko to serwowane na delikatnej rukoli tworzy świetną kompozycję. Prosto i pysznie - polecam jako fajną przekąskę.

**Składniki:**
* roszponka (1 opakowanie 100-130 g)
* 2 gruszki (słodkie i twarde)
* 2 garści orzechów włoskich
* 150 g miękkiego koziego sera
* 2 łyżeczki cukru trzcinowego
* odrobina oliwy z oliwek
* pieprz

**Sos balsamico:**
* 8 łyżek octu balsamicznego
* 1 łyżka miodu
* 1 łyżeczka soku malinowego
* odrobina soli i pieprzu

**Wykonanie:**

Gruszki obieramy i kroimy w ósemki i każda ósemkę na pół. Następnie patelnię nacieramy delikatnie ręcznikiem papierowym nasączonym odrobiną oliwy. Na rozgrzaną patelnię układamy gruszki, wsypujemy orzech włoskie, całość posypujemy cukrem trzcinowym i świeżo mielonym pieprzem, mieszamy i smażymy, aż gruszki i orzechy się skarmelizują i będa złote. Następnie gruszki z orzechami studzimy. Roszponkę w miarę potrzeby oczyszczamy i układamy na misce. Na roszponkę wykładamy gruszki i orzechy, a także porwane palcami kawałeczki sera koziego. Całość możemy polać sosem balamico, który świetnie podkręci wszystkie smaki.

Smacznego!
    