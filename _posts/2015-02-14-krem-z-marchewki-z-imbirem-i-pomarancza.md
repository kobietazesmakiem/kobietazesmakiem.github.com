---
layout: post
title:  "Krem z marchewki z imbirem i pomarańczą"
categories: ['przepisy']
tags: ['marchewka', 'przepisy', 'przystawka', 'zupa', 'zupa-krem', 'zupy']
image: assets/images/1.jpg
---
Zupa, do której mam ogromną słabość. Jest delikatna, kremowa i aromatyczna. Słodka i nieciekawa marchewka dostaje nowego charakteru i pazura. Serwowana zimą na gorąco idealnie rozgrzewa od stóp do głów i jest delikatnie pikantna dzięki imbirowi. Serwowana latem na zimno jest orzeźwiająca i pobudza zmysły. Zupa inspirowana przepisem kuchni Lidla, w mojej wersji mniej pomarańczowa, a bardziej pikantna.

![krem z marchewki 1](http://kobieta-ze-smakiem.pl/wp-content/uploads/2015/02/krem-z-marchewki-1-300x222.jpg)

**Składniki:**
* 1 kg marchewki
* 2 duże cebule
* kawałek imbiru (około 5 cm)
* 1/2 dużej słodkiej pomarańczy
* 2 litry bulionu drobiowo-wołowego
* 150 ml śmietany 30%
* olej rzepakowy
* sól
* pieprz
* ostra papryka
* pieprz ceyenne
* pestki dyni i nasiona słonecznika do posypania
* śmietana/jogurt do dekoracji


**Wykonanie:**

Marchewkę obieramy i kroimy w półtalarki. Cebulę kroimy w drobną kostkę i wrzucamy do garnka na rozgrany olej. Podsmażamy cebulę aż się zeszkli. W międzyczasie dodajemy do smażącej się cebuli starty imbir. Do garnka dodajemy talarki marchewki, skórkę startą zesterem z połowy pomarańczy oraz sok z połowy pomarańczy. Całość podsmażamy pod przykryciem około 15 minut. Następnie dolewamy do całości bulion (może być domowy lub zrobiony z kostek rosołowych, ważne żeby był esencjonalny).  Całość gotujemy przez około 10 minut, a następnie blendujemy na krem. Ponownie doprowadzamy krem do wrzenia i dolewamy śmietanę. Przyprawiamy całość solą, pieprzem do smaku i dla ostrości dodajemy po dwie szczypty papryki i pieprzu cayenne.
[![krem z marchewki 2](http://kobieta-ze-smakiem.pl/wp-content/uploads/2015/02/krem-z-marchewki-2-300x223.jpg)](http://kobieta-ze-smakiem.pl/wp-content/uploads/2015/02/krem-z-marchewki-2.jpg)


Podajemy z kleksem śmietany/jogurtu oraz posypaną pestkami dyni i nasionami słonecznika.

Smacznego!
    